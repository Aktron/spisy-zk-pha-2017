---
title:      Námitka podjatosti
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4954
your:
   name:
      -     Úřad městské části Praha 1
      -     Odbor občansko správních agend
      -     Oddělení správního řízení
      -     Vodičkova 32
      -     11000 Praha 1
   sign:    UMCP1 007829/2017
   date:    13.01.2017
   ds:      b4eb2my
reminder:   true
sendby:     ds
style:      letter
---

Vážení,

dne 31. 3. 2017 jsem byl předvolán přípisem Sp. Zn. S UMCP1 187314/2016 R 6702/2016 k ústnímu jednání na den 11. 5. 2017 v 08.30 hodin na oddělení správního řízení odboru občansko-správních agend Úřadu MČ Praha 1, detašované pracoviště Vodičkova 32, Praha 1, 2. patro.

V souvislosti s výše uvedeným v souladu s § 14 odst. 1 zákona č. 500/2004 Sb., správního řádu (dále jen „SpŘ“) uplatňuji **námitku podjatosti**. Jako zastupitel rozhoduji během zasedání zastupitelstva o poskytnutí účelových, nebo neúčelových dotací jednotlivým městským částem, včetně Městské části Praha 1. V souvislosti s tím se domnívám, že by řízení ze strany Městské části Praha 1, vedené prostřednictvím oddělení správního řízení odboru občansko-správních agend Úřadu MČ Praha 1, nemuselo být vedeno spravedlivě. Jsem toho názoru, že v souladu s výše uvedeným je Městská část Praha 1 systémově podjatá (tj. podjatost vůči všem úředníkům obce/městské části). Důvodem podjatosti je v tomto případě rozhodování v oblasti ekonomických zájmů města. Vedení řízení mezi mnou a Městskou částí by mohlo ze strany Městské části Praha 1 zakládat oprávněné obavy o výsledek budoucího hlasování ZHMP v případě přidělování účelových či neúčelových dotací pro MČ Praha 1.

Navrhuji proto, aby správní orgán podle § 14 odst. 4 SpŘ, vyloučil sám sebe jako správní orgán ze všech úkonů a určil jinou úřední osobu, která provede řízení. Dle ustanovení § 14 odst. 4 SpŘ „představený úřední osoby, která je vyloučena, za ni bezodkladně určí jinou úřední osobu, která není k vyloučenému ve vztahu podřízenosti. Usnesení o tom se pouze poznamená do spisu. Nelze-li určit nikoho jiného, bezodkladně o tom uvědomí nadřízený správní orgán a spolu s tím mu předá spis.“ Nadřízený správní orgán pak postupuje podle § 131 odst. 4 SpŘ, kdy „usnesením pověří k projednání a rozhodnutí věci jiný věcně příslušný podřízený správní orgán ve svém správním obvodu, jestliže podřízený správní orgán není z důvodu vyloučení všech úředních osob (§ 14) tohoto orgánu nebo členů orgánu, který rozhoduje ve sboru (dále jen "kolegiální orgán"), způsobilý věc projednat a rozhodnout; v tomto případě nadřízený správní orgán pověří správní orgán, jehož správní obvod sousedí se správním obvodem nezpůsobilého správního orgánu.

Žádám tedy, aby bylo řízení postoupeno z důvodu podjatosti Městské části Praha 1 jí podřízených zaměstnanců v této věci, Hlavnímu městu Praze jako nadřízenému správnímu orgánu Městské části Praha 1 na úseku občansko-správních agend. Navrhuji, aby Ministerstvo vnitra jako nadřízený správní orgán následně postoupilo řízení Krajskému úřadu Středočeského kraje.

S úctou

---
signature:
  - Mgr. et Mgr. Jakub Michálek
abbr:       jakub
...

