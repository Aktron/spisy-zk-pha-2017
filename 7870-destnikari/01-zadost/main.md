---
title:      Podnět – tzv. „deštníkáři“ na Staroměstském náměstí
author:
   name:    Jakub Michálek
   phone:   +420 608 213 119
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#7870
your:
   role:    
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
   ds:      
   note:
      -     k rukám primátorky hl. m. Prahy
      -     Adriany Krnáčové
style:      letter
reminder:   true
---

Vážená paní primátorko,

rád bych Vás tímto požádal o seznámení se s problémem tzv. deštníkářů, kteří se dopouští na Staroměstském náměstí porušení tržního řádu. Tento dopis píšu na základě podnětu od provozovatele turistických služeb v hl. m. Praze, který dodržuje tržní řád a který si stěžuje, že je vůči němu nelegální nabízení služeb deštníkářů nelegální konkurencí, která se vyhýbá zákonným povinnostem a má tedy nižší náklady na svoje podnikání. Podnikatelé by jistě ocenili nastolení průhledného podnikatelského prostředí na tomto trhu.

Deštníkáři jsou osoby, které nelegálně nabízí služby na Staroměstském náměstí a jiných místech v centru Prahy. Jde o organizovanou skupinu, která nabízí průvodcovské cesty autobusem po historickém centru Prahy nikoliv v provozovně, ale přímo v prostoru Staroměstského náměstí pod červenými a fialovými deštníky (viz přiložené fotografie). Deštníkář nabízí na ulici tzv. vouchery na busy, ukazuje letáky a vybírá od turisty peníze nebo ho přesměruje do provozovny poblíž Staroměstského náměstí, kde turista zaplatí.

Průvodcovské služby nabízí nadto často cizinci, u kterých nejsou postihy účinné. Deštníkáři se na Staroměstském náměstí pohybují již od Vašeho nástupu do funkce primátorky a hlavní město Praha zatím nebylo schopno vůči nim efektivně zasáhnout a donutit je k dodržování zákonů České republiky.

Nabízením služeb deštníkářů dochází k porušování platných předpisů, konkrétně tržního řádu (nařízení č. 9/2011 Sb. hl. m. Prahy, kterým se vydává tržní řád). Domnívám se, že tato porušení mohou být přestupkem nebo správním deliktem a Magistrát hl. m. Prahy, odbor živnostenský, vede v tomto ohledu několik řízení s danými provozovateli. Ve všech případech však hrozí takovým poskytovatelům relativně nízká sankce ve výši maximálně 100 000 Kč, která je vzhledem k jejich příjmům z vození turistů po Praze směšná.

Žádám Vás, aby hlavní město Praha iniciovalo potřebné kroky, aby tržní řád nebyl nadále porušován a bylo nastoleno průhledné podnikatelské prostředí, zejména:

1. usilovat v jednání s MVČR nebo v rámci zákonodárné iniciativy hl. m. Prahy zefektivnění vymahatelnosti práva v této oblasti, např.
 a) navrácením pravomoci strážníků MP udílet pokuty za porušování tržního řádu v blokovém řízení na místě,
 b) zvýšením zákonného limitu pokuty za opakované přestupky a správní delikty právnických osob na částku, která bude pro nelegální podnikatele citelná, tj. např. na 500 000 Kč,
 c) doplněním pravomoci zrušit povolení k pobytu cizince v případě opakovaného zjištění, že byl zapojen do nelegálního podnikání,
2. důsledně dohlížet na dodržování dopravních značek na Staroměstském náměstí, zejména dovoleného parkování v délce 2 minut, která je podle mé osobní zkušenosti autobusy tzv. deštníkářů přesahována,
3. důsledného provádění kontrol v součinnosti s živnostenským úřadem, městskou policií a policii České republiky, aby bylo dodržování tržního řádu efektivně vymahatelné.

---
signature: 
  - Mgr. et Mgr. Jakub Michálek
  - člen ZHMP za klub České pirátské strany
  - narozen 9. února 1989 v Lounech
  - bytem Bořivojova 108, Praha 3
abbr:       jakub
attachments:
  - fotografie tzv. „deštníkářů“
...
