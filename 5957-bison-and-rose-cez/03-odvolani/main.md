---
title:      Stížnost na vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5957
your:
   role:    Povinný subjekt
   name:    
      -     ČEZ, a.s.
   address:
      -     Duhová 2 / 1444
      -     140 53  Praha 4
style:      letter
---

Vážení,

dne 13. dubna jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba o poskytnutí následujících informací:

1. Všechny dokumenty, které má ČEZ a.s., a které se týkají právních vztahů ČEZ a.s. se společnostmi Pan Solutions, s.r.o., IČ 26740559, Bison & Rose, s.r.o., IČ 25660004, B&R Holding, s.r.o., IČ 04673557, Astronaut Creative Lab, IČ 05099528, Merit Government Relations s.r.o., IČ 28538722, Communa s.r.o., IČ 27599264, My.cz s.r.o., IČ 26501023, Bouda Kladenka s.r.o., IČ 28254988.

2. Seznam všech smluv či objednávek s výše uvedenými společnostmi, které poskytovaly PR a komunikační služby ČEZ a.s., a které byly účinné v období od 1. 1. 2015 až 1. 1. 2017.

Dne 27. dubna 2017 jsem od povinného subjektu obdržel přípis, ve kterém existenci dané smlouvy připustil a ve které rovněž připustil její účinnosti do dne 30. 4. 2017. 

V odpovědi bylo rovněž uvedeno, že povinný subjekt stále trvá na právním názoru, že ČEZ a.s. není povinný subjekt, resp. veřejnou institucí dle § 2 odst. 1 InfZ. S tímto závěrem se nicméně nemohu ztotožnit. ČEZ a.s. je společností hospodařící s veřejnými prostředky; je vlastněn státem, a dle rozsudku Nejvyššího správního soudu ze dne 6. 10. 2009, č. j. 2 Ans 4/2009-93, publikovaného pod č. 1972 ve Sb. r. NSS č. 1/2010 je povinným subjektem. Právní věta z daného rozsudku doslova uvádí, že „ČEZ, a. s. je ve smyslu § 2 odst. 1 zákona č. 106/1999 Sb., o svobodném přístupu k informacím, veřejnou institucí povinnou po­skytovat informace vztahující se k její působnosti.“

Vzhledem k tomu, že ČEZ a.s. jako povinný subjekt mi danou informaci neposkytl, ačkoliv tak měl učinit, podávám proti jeho vyjádření, které má z hlediska materiálního povahu rozhodnutí o odmítnutí žádosti o informace, odvolání podle § 16 odst. 1: zákona č. 106/1999 Sb., o svobodném přístupu k informacím. Žádám, aby nadřízený správní orgán, kterým je ředitel společnosti, rozhodnutí povinného subjektu zrušil a nařídil požadovanou informaci ve lhůtě pěti dní od doručení žádosti poskytnout.

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
