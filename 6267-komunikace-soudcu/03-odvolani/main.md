---
title:      Odvolání proti rozhodnutí o odepření informací. 
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#6267
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
   note:
      -     k rukám Ing. Josefa Tunkla
      -     ředitele Odboru bytového fondu MHMP
style:      letter
---

Vážení,

dne 5. května 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), a v souladu s ust. § 51 odst. 3 písm. c) zákona č. 131/2000 Sb., o hlavním městě Praze, požádal jako fyzická osoba – zastupitel hl. m. Prahy za Českou pirátskou stranu – o poskytnutí následujících informací:

* Veškerou komunikaci, kterou má Odbor bytového fondu MHMP k dispozici (např. žádosti), které se týkají zvýšení nájmu soudců v bytech, které jim poskytuje hlavní město Praha. 

Svoji žádost jsem adresoval řediteli Odboru bytového fondu MHMP Ing. Josefu Tunklovi. Dne 19. května 2017 jsem obdržel rozhodnutí povinného subjektu Č. j. MHMP 795009/2017, kterým bylo rozhodnuto o odmítnutí mé žádosti. Povinný subjekt uvedl, že požadované informace mi nemůže poskytnout, neboť je považuje za informace osobnostní povahy.

S odůvodněním povinného subjektu se nemohu ztotožnit. Žádost jsem totiž podal nejen pouze v souladu s InfZ, ale také i v souladu s ust. § 51 odst. 3 písm. c) zákona č. 131/2000 Sb., o hlavním městě Praze jako zastupitel hl. města Prahy.  Podle stanoviska odboru dozoru a kontroly veřejné správy Ministerstva vnitra č. 7/2011 má zastupitel nárok na veškeré informace vypovídající o výkonu samostatné působnosti obce a dále informace vypovídající o výkonu přenesené působnosti svěřené zastupitelstvu obce. Povinný subjekt mi proto měl požadované informace poskytnout, i když obsahují informace, které by byly jinak předmětem výluky v souladu s § 8a InfZ. 

V souvislosti s výše uvedeným se domnívám, že povinný subjekt postupoval v rozporu se zákonem a podávám proto proti jeho rozhodnutí odvolání. 

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
