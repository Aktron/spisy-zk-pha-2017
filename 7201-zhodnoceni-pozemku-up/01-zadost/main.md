---
title:      Zhodnocení pozemků dle verze 3.2 návrhu Metropolitního plánu hl. m. Prahy
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#7201
your:
   role:    Povinný subjekt
   name:
      -     IPR Praha
   address:
      -     Vyšehradská 2077/57
      -     128 00 Nové Město
   ds:      c2zmahu
   note:
      -     k rukám ředitele 
      -     Mgr. Ondřeje Boháče
style:      letter
reminder:   true
---

Vážený pane řediteli,

v souladu s § 51 zákona č. 131/2000 Sb., o hlavním městě Praze, a zákonem č. 106/1999 Sb., o svobodném přístupu k informacím, žádám jako fyzická osoba – zastupitel hl. m. Prahy za Českou pirátskou stranu – v souvislosti s výkonem své funkce o poskytnutí následujících informací týkajících se připravovaného návrhu Metropolitního plánu (verze 3.2), kterou IPR Praha jako zpracovatel předal ke kontrole pořizovateli (dále jen „metropolitní plán“):

Seznam pozemků (stavebních i nestavebních) s výměrou nad 1000 m2, u kterých by došlo v případě vydání metropolitního plánu (v uvedené verzi) ke zhodnocení majetkové hodnoty pozemku v důsledku toho, že na parcele bude dovoleno postavit stavbu, kterou podle platného Územního plánu sídelního útvaru hl. m. Prahy vydaného s účinností 1. 1. 2000 (dále jen „stav před zhodnocením“) na tomto pozemku nebylo možné postavit (dále jen „změna využití“). Změnou využití ve smyslu této žádosti rozumíme jakoukoliv změnu závazných ukazatelů, kódů využití a jiných regulativů bez ohledu na jejich formální označení, například odnětí statusu nezastavitelného náměstí či zeleně, změnu charakteru pozemkové parcely na stavební, umožněním postavení stavby s vyšším počtem poschodí, zvýšení koeficientu zastavitelnosti apod. 

U každé položky v seznamu uveďte prosím 

* parcelní číslo pozemku, 
* katastrální území, 
* výměru parcely, 
* vlastníka nebo spoluvlastníky parcely, 
* jednotkovou cenu pozemku ve stavu před zhodnocením podle aktuálně platné cenové mapy, 
* jednotkovou cenu pozemku ve stavu po zhodnocení podle aktuálně platné cenové mapy (přičemž jde o cenu určenou podle cenové mapy blízkého pozemku s obdobným způsobem využití jako daný pozemek ve stavu po zhodnocení),
* důvody navrhované změny využití území, 
* informace o tom, zda povinný subjekt komunikoval s vlastníkem pozemku nebo osobou jednající v jeho zájmu ohledně daného pozemku včetně žádosti o změnu využití, e-mailové komunikace, záznamů o osobních schůzkách se zaměstnanci IPR apod.,
* jakým způsobem se bude vlastník pozemku, který bude mít ze zhodnocení zisk, podílet na jednorázových veřejných nákladech navazujících na změnu využití pozemku (např. informace o přípravě regulačního plánu a plánovací smlouvy apod.).

Příkladem takového pozemku je parcela u náměstí Curieových č. 987/1 v katastrálním území Staré Město, o výměře 4789 m2, ve vlastnictví společnosti WIC Prague s.r.o., která již nemá být náměstím, ale má se podle informací v médiích zastavět. Společnost WIC Prague je zprostředkovaně vlastněna slovenskými miliardáři Ivanem Jakabovičovem a Patrikem Tkáčem ze skupiny J&T. Viz článek *Zásah do pražské památkové rezervace má přinést slovenským miliardářům stamilióny* ze dne 27. července 2017 vydaný na serveru Novinky.cz a dostupný na adrese <https://www.novinky.cz/domaci/444639-zasah-do-prazske-pamatkove-rezervace-ma-prinest-slovenskym-miliardarum-stamiliony.html>.

Seznam mi prosím zašlete v elektronické podobě jako strojově čitelnou tabulku umožňující opakované použití a neomezenou práci s daty (např. ve formátu XLSX nebo Open document spreadsheet). Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Žádám, aby poskytnutá informace byla zveřejněna v souladu s § 5 odst. 3 zákona č. 106/1999 Sb., o svobodném přístupu k informacím, a to v rozsahu, ve kterém to tento zákon umožňuje.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
