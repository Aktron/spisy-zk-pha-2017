---
title:      Odvolání proti rozhodnutí o odepření informací. 
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5323
your:
   role:    Povinný subjekt
   name:    
      -     Česká národní banka
   address:
      -     Na Příkopě 28
      -     115 03 Praha 1
style:      letter
---

Vážení,

dne 21. března 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba – zastupitel hl. m. Prahy za Českou pirátskou stranu – o poskytnutí následujících informací:

* Seznam všech subjektů, které od České národní banky nakoupily zlato původem z devizových rezerv banky. Tento seznam prosím poskytněte pro časové období od 1. ledna 1997 až do současnosti. Uveďte prosím pouze ty kupce, které odkoupily úhrnně 50 kg zlata a více. Seznam poskytněte prosím v podobě, kdy na jednom řádku bude název kupce (příjemce veřejných prostředků), datum koupě, ve třetí hmotnost koupeného zlata a ve čtvrté kupní cena. 

Dne 30. března 2017 jsem obdržel odpověď od povinného subjektu, ve které uvádí, že nemůže požadovanou informaci poskytnout v souvislosti s bankovním tajemstvím. Uvedl i důvody, proč je toho názoru, že lze bankovní tajemství dle zákona 21/1992 Sb., o bankách, a 6/1992 Sb., o České národní bance považovat za důvod pro odmítnutí žádosti jako tzv. speciální důvod pro neposkytnutí informace. 

S argumentací povinného subjektu nemohu souhlasit. Vymezení pojmu "bankovní tajemství" je velmi neurčité a lze jej dovodit podle § 49 zákona č. 6/1993 Sb., o České národní bance a dle zákona 21/1992 Sb., o bankách. Není nicméně možné v případě odmítnutí žádosti o informace podle § 15 odst. 1 zákona č. 106/1999 Sb., o svobodném přístupu k informacím, postupovat extenzivně a žádost odmítnout jako celek tehdy, kdy pouze část takto poskytované informace obsahuje bankovní tajemství (rozsudek Městského soudu v Praze ze dne 31. 3. 2016, čj. 6 A 84/2012-43).

V uvedeném případě dochází ke kolizi práva na svobodný přístup k informacím s právem na bankovní tajemství. Pro úplnost je v této věci nutné uvést, že nelze přehlédnout, že předmětem žádosti o informace byly informace o nakládání s **veřejnými prostředky**. Vzhledem k tomu, že problematika prodeje zlata je mediálně sledovaným tématem, lze se domnívat, že existuje **oprávněný zájem veřejnosti** na poskytnutí požadovaných informací. Povinný subjekt měl tuto skutečnost vzít v úvahu při provedení testu proporcionality v souvislosti s kolizí obou výše uvedených práv. 

Je pochopitelné, že určité informace je v demokratické společnosti nutné chránit bankovním tajemstvím, jak zmiňuje povinný subjekt, a že těmito informacemi jsou bezesporu informace kryté bankovním tajemstvím; takováto ochrana však nemůže být absolutní v tom smyslu, že by umožňovala neposkytnout paušálně žádné informace s odkazem na to, že podléhají bankovnímu tajemství. Není možné odmítnout poskytnutí i těch informací, které nemohou bankovním tajemstvím být kryty. Povinný subjekt měl postupovat v souladu s ust. § 12 InfZ, a tedy poskytnout ty části požadované informace, které nepodléhají bankovnímu tajemství.

Protože se domnívám, že postup povinného subjektu v tomto případu nebyl v souladu se zákonem, podávám proti jeho rozhodnutí odvolání v souladu s § 16 InfZ.

**Žádám o doručování do datové schránky 4memzkm.** Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. 

Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
abbr:       jakub
...
