---
title:      Žádost na ochranu proti nečinnosti
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5323
your:
   role:    Povinný subjekt
   name:    
      -     Česká národní banka
   address:
      -     Na Příkopě 28
      -     115 03 Praha 1
   note:
      -     k rukám guvernéra ČNB
      -     Ing. Jiřího Rusnoka
style:      letter
---

Vážený pane guvernére,

dne 21. března 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba – zastupitel hl. m. Prahy za Českou pirátskou stranu – o poskytnutí následujících informací:

* Seznam všech subjektů, které od České národní banky nakoupily zlato původem z devizových rezerv banky. Tento seznam prosím poskytněte pro časové období od 1. ledna 1997 až do současnosti. Uveďte prosím pouze ty kupce, které odkoupily úhrnně 50 kg zlata a více. Seznam poskytněte prosím v podobě, kdy na jednom řádku bude název kupce (příjemce veřejných prostředků), datum koupě, ve třetí hmotnost koupeného zlata a ve čtvrté kupní cena. 

Dne 30. března 2017 jsem obdržel odpověď od povinného subjektu, ve které uvádí, že nemůže požadovanou informaci poskytnout v souvislosti s bankovním tajemstvím. Uvedl i důvody, proč je toho názoru, že lze bankovní tajemství dle zákona 21/1992 Sb., o bankách, a 6/1992 Sb., o České národní bance považovat za důvod pro odmítnutí žádosti jako tzv. speciální důvod pro neposkytnutí informace. 

S argumentací povinného subjektu jsem nesouhlasil, a tak jsem dne 12. dubna 2017 poslal povinnému subjektu odvolání datovou schránkou. Ten měl v zákonné lhůtě patnácti dní mé odvolání vydřídit. Vzhledem k tomu, že je odvolacím orgánem ten, kdo
stojí v čele povinného subjektu (v souladu s ust. § 20 odst. 5 zákona č. 106/1999 Sb., o svobodném přístupu k informacím), nelze uplatnit patnáctidenní lhůtu na předání odvolání; odvolací orgán tak musí žádost vyřídit do 15 dnů. Protože jsem vyřízení svého odvolání v zákonné lhůtě neobdržel, žádám, aby nadřízený správní orgán učinil v souladu s § 80 zákona č. 500/2004 Sb., správního řádu, opatření proti nečinnosti.

**Žádám o doručování do datové schránky 4memzkm.** Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. 

Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
abbr:       jakub
...
