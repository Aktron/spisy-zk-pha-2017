---
title:      Stížnost na vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5876
your:
   role:    Povinný subjekt
   name:    
      -     Městské státní zastupitelství v Praze
   address:
      -     Nám. 14.října 2188/9
      -     150 00 Praha 5
style:      letter
---

Vážení,

dne 12. dubna 2017 jsem požádal v souladu s zákonem č. 106/1999 Sb., o svobodném přístupu k informacím (dále jen „InfZ“) o poskytnutí následujících informací: 

Seznam všech věcí (řízení, případně samostaných úkonů provedených mimo řízení) v působnosti povinného subjektu, která splňují následující podmínky: 

1. věc dozoroval aspoň z části některý státní zástupce z přiloženého seznamu (příloha č. 1), 
2. jedním z účastníků (zejména jako poškozený) bylo hlavní město Praha, nebo některý subjekt jím řízený či ovládaný (viz příloha č. 2),
3. věc napadla po 1. 1. 2006.

Povinný subjekt dne 9. května 2017 zaslal sdělení v souladu s ust. § 17 odst. 1 InfZ, ve kterém si vyžádal úhradu nákladů. Uvedl, že k vyhledání informace by musel vyčlenit 184 hodin času svých pracovníků (mimořádně rozsáhlé vyhledávání informací) a žádá v souladu s ust. § 17 odst. 1 InfZ úhradu ve výši 38 600 Kč. 

S uvedeným rozhodnutím povinného subjektu se nicméně nemohu ztotožnit. Povinný subjekt neuvedl, na základě čeho takovou časovou náročnost (40 minut u jednoho případu) stanovil. Naopak uvedl, že se jedná pouze o předpoklad. Lze se oprávněně domnívat, že spisová služba, nebo jiný systém pro evidenci přidělených věcí jednotlivým státním zástupcům (ISYZ) bude v případě Městského státního zastupitelství v Praze na takové úrovni, aby umožňoval efektivní dohledání těchto informací pro potřeby úřadu samotného. 

Jen stěží se lze ztotožnit s tvrzením, že nelze prostřednictvím jediného dotazu do databáze případů (např. po zjištění unikátního označení jednotlivých státních zástupců a městských firem) informace získat. Sám systém ISYZ je provozován na datábázi ORACLE, která používá jazyk SQL. Zadáním příkazu do takové databáze lze skutečně požadovaný seznam získat pomocí jednoho jediného příkazu a veškerý nezbytný čas na vyřízení žádosti tak může zahrnovat poté pouze čas na vytvoření takového dotazu do databáze a případně běh počítače, který bude na základě dotazu vyžadovaný seznam sestavovat. 

Je-li nicméně spisová služba, nebo jiný systém pro evidenci přidělených věcí jednotlivým státním zástupcům, obsluhován natolik složitě, že zadání, resp. zjištění dotazu, který jsem žádal vyžaduje 184 hodin času pracovníků, nemůže jít tato neúměrná složitost, resp. neuspodářadnost k tíži žadatele. (Furek, A., Rothanzl, L. Zákon o svobodném přístupu k informacím. Komentář. 2. aktualizované a rozšířené vydání. Praha, 2012, 1032 s, str. 839—840).

V souvislosti s výše uvedeným se domnívám, že povinný subjekt postupoval nezákonně a podávám v souladu s ust. § 16a odst. 1 písm. d) stížnost. Navrhuji, aby nadřízený správní orgán postupem dle ust. § 16a odst. 7 písm. b) výši úhrady nebo odměny snížil.

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
