---
title:      Žádost o prověření hospodaření s majetkem hl. m. Prahy, svěřeného městské části Praha 6
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#6271
your:
   role:    
   name:    
      -     Městská část Praha 6
   address:
      -     Čs. armády 23
      -     160 52, Praha 6
   note:
      -     k rukám ředitelky Odboru správy majetku
      -     Ing. Gabriele Lacinové
style:      letter
---

Vážená paní ředitelko,

letos na začátku května 2017 se na mne jako na zastupitele hlavního města Prahy obrátil občan s žádostí o prověření privatizace bytů v domě Na Čihadle č.p. 958/57 z vlastnictví hl. m. Prahy do vlastnictví následujících kupujících: Hrbek Daniel a Hrbková Michaela, Březina Tomáš, Bálek Petr, Bálek Petr, Bálek Pavel, Rybář Jan a Rybářová Jana, Brabcová Zuzana a Herbrik Jakub. Občanka uvádí, že byly byly privatizovány za cenu 7000 Kč/m2 v roce 2014 a o rok později byly 4 z těchto bytů prodány za cenu 86000 Kč/m2.

Podle § 35 odst. 1 zákona č. 131/2000 Sb., o hl. m. Praze:

Majetek hlavního města Prahy musí být využíván účelně a hospodárně v souladu s jeho zájmy a úkoly vyplývajícími ze zákonem vymezené působnosti. Hlavní město Praha je povinno pečovat o svůj majetek, kontrolovat hospodaření s tímto majetkem a vést účetnictví podle zákona o účetnictví.

Vzhledem k výše uvedenému je dáno podezření, že majetek hl. m. Prahy byl v roce 2014 prodán za cenu, která je podstatně nižší než cena v místě a čase obvyklá, a to i s přihlédnutím k tomu, že šlo o byty obsazené nájemníkem. O dané záležitosti jsem již kontaktoval Odbor kontrolních činností Magistrátu hlavního města Prahy. Ten pověřil vyřízením dané záležitosti Odbor bytového fondu. Dne 6. června 2017 jsem obdržel vyjádření Odboru evidence majetku, podle něhož je uvedená záležitost plně v kompetenci městské části a nikoliv Magistrátu hlavního města Prahy. Ten do ní vstupuje jen v případě, kdy jednotlivé městské části předkládají návrh s příslušnými doklady dle přílohy č. 11 Statutu hlavního města Prahy k potvrzení správnosti předložené žádosti na vklad do katastru nemotivostí. V uvedeném případě proto nemůže provést kontrolu hospodaření.

Žádám vás o prověření věci včetně prověření privatizačních smluv a navazujících smluv o prodeji bytových jednotek, které uzavřeli privatizátoři, prověření znaleckých posudků na prodávané nemovitosti a to, zda Úřad městské části Praha 6 provedl privatizaci bytů v domě za nediskriminačních podmínek. Žádám vás také o prověření toho, kdo je konečným příjemcem výhody (zvýšení kupní ceny mezi navazujícími smlouvami založenými v katastru nemovitostí) a zda to je nájemce.

S pozdravem

---
signature: 
  - Mgr. et Mgr. Jakub Michálek
  - zastupitel hl. m. Prahy
abbr:       jakub
...
