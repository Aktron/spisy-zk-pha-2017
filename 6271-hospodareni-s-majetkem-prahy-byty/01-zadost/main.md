---
title:      Žádost o prověření hospodaření s majetkem hl. m. Prahy
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5953
your:
   role:    
   name:    
      -     hlavní město Praha
   address:
      -     Mariánské náměstí 2,
      -     110 00, Praha 1
   note:
      -     k rukám ředitelky Odboru kontrolních činností
      -     Ing. Ireně Ondráčkové
style:      letter
---

Vážená paní ředitelko,

obrátil se na mne občan s žádostí o prověření privatizace bytů v domě Na Čihadle č.p. 958/57 z vlastnictví hl. m. Prahy do vlastnictví následujících kupujících: Hrbek Daniel a Hrbková Michaela, Březina Tomáš, Bálek Petr, Bálek Petr, Bálek Pavel, Rybář Jan a Rybářová Jana, Brabcová Zuzana a Herbrik Jakub. Občanka uvádí, že byly byly privatizovány za cenu 7000 Kč/m2 v roce 2014 a o rok později byly 4 z těchto bytů prodány za cenu 86000 Kč/m2.

Podle § 35 odst. 1 zákona č. 131/2000 Sb., o hl. m. Praze:

Majetek hlavního města Prahy musí být využíván účelně a hospodárně v souladu s jeho zájmy a úkoly vyplývajícími ze zákonem vymezené působnosti. Hlavní město Praha je povinno pečovat o svůj majetek, kontrolovat hospodaření s tímto majetkem a vést účetnictví podle zákona o účetnictví.

Vzhledem k výše uvedenému je dáno podezření, že majetek hl. m. Prahy byl v roce 2014 prodán za cenu, která je podstatně nižší než cena v místě a čase obvyklá, a to i s přihlédnutím k tomu, že šlo o byty obsazené nájemníkem. Žádám vás o prověření věci včetně prověření privatizačních smluv a navazujících smluv o prodeji bytových jednotek, které uzavřeli privatizátoři, prověření znaleckých posudků na prodávané nemovitosti a to, zda radnice provedla privatizaci bytů v domě za nediskriminačních podmínek. Žádám vás také o prověření toho, kdo je konečným příjemcem výhody (zvýšení kupní ceny mezi navazujícími smlouvami založenými v katastru nemovitostí) a zda to je nájemce.

S pozdravem

---
signature: 
  - Mgr. et Mgr. Jakub Michálek
  - zastupitel hl. m. Prahy
abbr:       jakub
...
