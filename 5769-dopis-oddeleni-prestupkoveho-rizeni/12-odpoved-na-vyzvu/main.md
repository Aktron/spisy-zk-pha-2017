---
title:      Upřesnění
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5769
your:
   role:    
   name:    
      -     Státní úřad inspekce práce – oblastní inspektorát pro hlavní město Prahu
   address:
      -     Kladenská 103/105
      -     160 00 Praha 6
style:      letter
---

Vážení,

dne 10. dubna 2017 jsem podal Ministerstvu dopravy podnět, který shrnoval informace v souvislosti s možnými pochybeními v rámci oddělení přestupkového řízení Magistrátu hlavního města Prahy (původní podnět je přiložen k této žádosti).

Tento podnět předalo Ministerstvo dopravy nejspíše jako Vám, Státnímu úřadu inspekce práce – oblastnímu inspektorátu pro hlavní město Prahu. Dne 13. 6. 2017 jsem následně obdržel Vaší výzvu č. j. 9797/2017, ve které mně žádáte k doložení důvodů nestandardnosti provedených výběrových řízení a doložení dalších dokladů a informací k prokázání mých tvrzení z podaného podnětu ze dne 10. dubna 2017. 

K výše zmíněnému svému podání mohu doložit pouze anonymní dopis pracovníků přestupkového oddělení odboru Dopravněsprávních činností. Znaky nestandardnosti průběhu výběrového řízení jsou v tomto dopise jasně popsány; předně je to prozrazení otázek při pracovním pohovoru uchazeči ještě před průběhem samotného pohovoru; či případně možnost uchazeče a toho, kdo je za průběh výběrového řízení odpovědný, si dojednat podmínky výběrového řízení. Při pořádání výběrových řízení je samozřejmě nestandardní, aby se člen výběrové komise, resp. osoba odpovědná za výběr zaměstnance/zaměstnanců v onom řízení předem stýkala s uchazeči a jakkoliv s nimi dojednávala postup ve výběrovém řízení. Konkrétní uchazeč tímto totiž získává oproti dalším kandidátům na uvedenou pozici výhodu. 

Domnívám se, že je-li situace na pracovišti v rámci Magistrátu hlavního města Prahy natolik vyhrocená, že jednotliví zaměstnanci úřadu apelují na členy Zastupitelstva hlavního města Prahy, lze se domnívat, že je potřebné uvedenou věc prošetřit. Proto navrhuji, aby Státní úřad inspekce práce – oblastní inspektorát pro hlavní město Prahu provedl ohledání na místě a zjistil skutečný stav věcí prostřednictvím vlastní kontroly, kterou bude iniciovat. 

Provedení kontroly žádám i přes to, že si samozřejmě jsem vědom subjektivního popisu uvedené problematiky v původním anonymním dopise, stejně jako faktu, že jsem se k těmto informacím dostal zprostředkovaně, po výzvě ze strany zaměstnanců MHMP. 

S pozdravem

---
signature: 
  - Mgr. et Mgr. Jakub Michálek
  - zastupitel hl. m. Prahy
  - předseda klubu Pirátů v ZHMP
abbr:       jakub
attachments:
  - Anonymní dopis pracovníků PO DSC MHMP, obdržený 16. března 2017
...
