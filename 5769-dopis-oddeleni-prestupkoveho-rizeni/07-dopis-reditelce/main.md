---
title:      Žádost o zahájení šetření a poskytnutí informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5769
your:
   role:    
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
   note:    
      -     k rukám ředitelky MHMP 
      -     Ing. Martiny Děvěrové, MPA
style:      letter
---

Vážená paní ředitelko,

dne 16. března 2017 jsem obdržel anonymní dopis (jak dokládá příloha) pracovníků zaměstnanců oddělení přestupkového řízení. Tento dopis se zabýval údajnými pochybeními v oblasti provozu oddělení přestupkového řízení v rámci odboru dopravně-správních činností MHMP. Následně jsem požádal vedoucího oddělení, Mgr. Víta Raušera, o vysvětlení v uvedené záležitosti.

Dne 29. dubna 2017 jsem obdrželi přípis od pana Raušera (jak dokládá příloha) od pana Raušera, který uvedl, že odbor dopravně-správních činností se zabývá agendou přenesené působnosti úřadu, a tudíž nemohu z titulu zastupitele hlavního města Prahy požadovat informace v souladu s ust. § 51 odst. 3 písm. c) zákona č. 131/2000 Sb., o hlavním městě Praze, neboť toto nespadá do výkonu funkce zastupitele. Za pravdu dává panu Raušerovi v tomto případě i Stanovisko odboru dozoru a kontroly veřejné správy Ministerstva vnitra č. 7/2011. 

\newpage

Napětí mezi zaměstnanci úřadu a jejich vedení je znakem chyb ve vedení jednotlivých částí úřadu, bez ohledu na to, zda-li se jedná o tu část, která se věnuje přenesené nebo samostatné působnosti. V konečném důsledku vede ke snížení efektivity úřadu a tedy i snížení efektivity vynakládání veřejných prostředků, které hlavní město Praha jako veřejnoprávní korporace od státu dostává. 

V souvislosti s dříve obdrženým dopisem a výše uvedenými skutečnostmi Vás proto žádám o prošetření uvedené záležitosti. Rovněž tímto žádám hlavní město Prahu v souladu s § 51 odst. 3 písm. c) zákona č. 131/2000 Sb., o hlavním městě Praze o poskytnutí informace o tom, jaké kroky byly v dané záležitosti již učiněny; zda-li došlo k personálním změnám v příslušném oddělení a zda-li hlavní město Praha spolupracuje s nadřízeným správním orgánem v dané záležitosti (Ministerstvem dopravy). 

Žádám, abych byl písemně vyrozuměn o výsledcích šetření. 

S pozdravem

---
signature: 
  - Mgr. et Mgr. Jakub Michálek
  - zastupitel hl. m. Prahy
  - předseda klubu Pirátů v ZHMP
abbr:       jakub
attachments:
  - Anonymní dopis pracovníků zaměstnanců oddělení přestupkového řízení
  - Vyjádření Ing. Víta Raušera, ředitele oddělení přestupkových řízení
...
