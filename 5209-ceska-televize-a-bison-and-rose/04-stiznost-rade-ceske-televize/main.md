---
title:      Stížnost Radě České televize na vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5209
your:
   role:    Povinný subjekt
   name:    
      -     Česká televize
   address:
      -     Kavčí hory, 
      -     140 70 Praha 4
   note:
      -     k rukám
      -     Rady České televize
style:      letter
---

Vážení,

dne 7. února 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba o poskytnutí následujících informací:

1. Všechny dokumenty, které má Česká televize k dispozici, a které se týkají právních vztahů České televize se společnostmi My Solutions, Pan Solutions a Bison & Rose. 
2. Všechny dokumenty, které má Česká televize k dispozici, a které se týkají poskytování PR služeb a komunikačních služeb. 
3. Seznam všech smluv či objednávek se společnostmi My Solutions, Pan Solutions a Bison&Rose, nebo jinými, které poskytovaly PR a komunikační služby České televizi, a které byly účinné v období od 1. 1. 2015 až 1. 1. 2017
4. Zadávací dokumentaci, příslušné faktury, konkretizované zadání a objem peněz zakázek, které jsou popsány v bodě 3. Tyto informace poskytněte prosím pro každou položku ze seznamu zvlášť.

Povinný subjekt následně svým přípisem ze dne 24. února 2017 č. j. LP 88/2017 informoval, že si v souladu s InfZ prodlužuje ze závažných důvodů lhůtu na poskytnutí informací o 8 dní. Vzhledem k tomu, že Česká televize jako povinný subjekt neodpověděla ani v prodloužené lhůtě dvaceti tří dnů, podal jsem dne 9. 3. 2017 v souladu s ust. § 16a odst. 1 písm. b) InfZ stížnost. Mojí stížnost, která směřovala řediteli České televize v souladu s § 20 odst. 5 InfZ, však nebyla dle zákona vyřízena. 

V souladu s tím proto podávám Radě České televize dle § 8 odst. 1 písm. h) zákona č. 483/1991 Sb., zákona o České televizi, stížnost na generálního ředitele České televize. Domnívám se, že ředitel České televize postup **dle uvedeného zákona zcela ignoruje**. Vzhledem k tomu, že pan ředitel stojí v čele veřejné instituce podle § 2 odst. 1 InfZ a rozhoduje právě o žádostech dle tohoto zákona, považuji takový stav za nepřijatelný. Proto doporučuji, aby Rada České televize provedla prověrku hospodaření a výše uvedené skutečnosti vzala v úvahu ve výběrovém řízení na nového ředitele. 
S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
