---
title:      Žádost na ochranu proti nečinnosti
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5209
your:
   role:    Povinný subjekt
   name:    
      -     Česká televize
   address:
      -     Kavčí hory, 
      -     140 70 Praha 4
   note:
      -     k rukám generálnímu řediteli
      -     Ing. Petr Dvořák, MBA
style:      letter
---

Vážený pane řediteli,

dne 7. února 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba Českou televizi o poskytnutí následujících informací:

1. Všechny dokumenty, které má Česká televize k dispozici, a které se týkají právních vztahů České televize se společnostmi My Solutions, Pan Solutions a Bison & Rose. 
2. Všechny dokumenty, které má Česká televize k dispozici, a které se týkají poskytování PR služeb a komunikačních služeb. 
3. Seznam všech smluv či objednávek se společnostmi My Solutions, Pan Solutions a Bison&Rose, nebo jinými, které poskytovaly PR a komunikační služby České televizi, a které byly účinné v období od 1. 1. 2015 až 1. 1. 2017
4. Zadávací dokumentaci, příslušné faktury, konkretizované zadání a objem peněz zakázek, které jsou popsány v bodě 3. Tyto informace poskytněte prosím pro každou položku ze seznamu zvlášť.

Česká televize mě následně svým přípisem ze dne 24. února 2017 č. j. LP 88/2017 informovala, že si v souladu s InfZ prodlužuje ze závažných důvodů lhůtu na poskytnutí informací o 8 dní. 

\newpage

Konstatuji, že jsem v lhůtě dvaceti tří dní neobdržel na svoji žádost odpověď. Proto jsem podal dne 9. března 2017 v souladu s ust. § 16a odst. 1 písm. b) InfZ stížnost na vyřizování žádosti o informace. Navrhl jsem, aby nadřízený správní orgán postupem dle § 16a odst. 6 písm. c) InfZ usnesením věc převzal a informaci poskytl sám. Vzhledem k tomu, že ani povinný subjekt, ani nadřízený správní orgán na moji stížnost nereagovaly jsem byl nucen se domnívat, že je povinný subjekt nečinný. Proto jsem požádal dne 29. března 2017 v souladu s ust. § 80 zákona č. 500/2004 Sb., správního řádu, aby učinil opatření proti nečinnosti. Následně nadřízený správní orgán vyhověl mému požadavku a 4. března 2017 vydal rozhodnutí, že povinný subjekt musí moji žádost vyřídit v zákonné lhůtě patnácti dnů. Tak se však opět nestalo, a proto jsem podal opět stížnost v souladu s ust. § 16a odst. 1 písm. b) InfZ. Povinný subjekt ji ovšem opět nevyřídil a je opět nečinný. 

Žádám proto, aby nadřízený správní orgán v souladu s ust. § 80 zákona č. 500/2004 Sb., správního řádu, učinil opatření proti nečinnosti.

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
