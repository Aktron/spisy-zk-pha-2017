---
title:      Stížnost na výší úhrady při vyřizování žádosti o informace
author:
   name:    Jakub Michálek
   phone:   +420 608 213 119
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#7735
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
   ds:      
style:      letter
reminder:   true
---

Vážení,

žádám tímto jako fyzická osoba v souladu se zákonem č. 106/1999 Sb., o svobodném přístupu k informacím, a v souladu s § 51 odst. 3 písm. c) zákona č. 131/2000 Sb., o hlavním městě Praze, o poskytnutí následujících informací: 

* Kolik zaplatilo hlavní město Praha v letech 1990, 1995, 2000, 2005, 2010 a 2015 za následující služby: osvětlení veřejných prostranství (ulic, náměstí apod), svoz odpadu (na území celého města), náklady za provoz vodáren a údržby vodovodní sítě, údržbu silnic a dalších pozemních komunikací, správu zeleně, parků a lesů, kongresové a reprezentační aktivity a v poslední řadě prostředky poskytnuté na daný rok dopravnímu podniku. 

* Jednotkové ceny za vodu a úklid pro výše uvedené roky (1990, 1995, 2000, 2005, 2010 a 2015). Pokud bylo během roku platných více jednotkových cen, uveďte hodnotu platnou vždy k 1. lednu. 

Požadovanou informaci jsem žádal jako tabulku, kde bude každý sloupec jednotlivý rok a každý řádek jednotlivý výdaj (např. "roční výdaje Prahy za osvětlení"). V jednotlivých buňkách měly být poté údaje za uvedený rok a konkrétní výdaj. 

Povinný subjekt si následně v souladu s ust. § 14 odst. 7 InfZ vyžádal prodloužení lhůty o poskytnutí informací o deset dní. Poté svým přípisem č. j. MHMP 1628926/2017 požádal v souladu s ust. § 17 odst. 1 InfZ o úhradu 10 000 Kč za 40 odvedených hodin práce při mimořádně rozsáhlém vyhledávání informací. 

Se závěrem povinného subjektu se v tomto případě nicméně nemohu ztotožnit. Informace jsem požadoval totiž nikoliv pouze v režimu dle InfZ, nýbrž i v souladu s § 51 odst. 3 písm. c) zákona č. 131/2000 Sb., o hlavním městě Praze. Zmíněné ustanovení zákona lze použít pouze pro členy zastupitelstva hlavního města Prahy. Dle stanoviska odboru veřejné správy, dozoru a kontroly Ministerstva vnitra č. 1/2016 v tomto případě nicméně nemůže hlavní město Praha vyžadovat po žadateli úhradu, neboť „zastupitel má nárok na bezplatné poskytnutí informací, které souvisejí s výkonem jeho funkce. Výjimečně lze po zastupiteli požadovat úhradu „materiálových“ nákladů za poskytnutí informace (typicky za vyhotovení kopií), pokud by byly náklady na jejich poskytnutí pro obec nepřiměřeně zatěžující a současně pokud člen zastupitelstva obce nevyužije jiné obcí nabízené formy umožňující bezplatné získání informací (např. nahlédnutí do dokumentů). Po zastupiteli **není možné požadovat úhradu za dobu práce zaměstnance obce, spojenou s vyhledáváním informací pro zastupitele a s jejich zpracováním**.

V souvislosti s výše uvedeným se proto domnívám, že povinný subjekt postupoval nezákonně a podávám proti jeho postupu stížnost v souladu s ust. § 16a odst. 1 písm. d) InfZ. Navrhuji, aby nadřízený správní orgán postupem dle ust. § 16a odst. 7 písm. c) InfZ povinnému subjektu přikázal, aby ve stanovené lhůtě, která nesmí být delší než 15 dnů ode dne doručení rozhodnutí nadřízeného orgánu, zjednal nápravu.

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm.

S pozdravem

---
signature: 
  - Mgr. et Mgr. Jakub Michálek
  - člen ZHMP za klub České pirátské strany
  - narozen 9. února 1989 v Lounech
  - bytem Bořivojova 108, Praha 3
abbr:       jakub
...
