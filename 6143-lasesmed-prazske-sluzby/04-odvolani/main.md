---
title:      Odvolání proti rozhodnutí o odepření informací
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#6143
your:
   role:    Povinný subjekt
   name:    
      -     Pražské služby a.s.
   address:
      -     Pod Šancemi 441/1
      -     190 00 Praha 9
sendby:     mail
style:      letter
---

Vážení,

dne 25. dubna 2017 jsem souladu se zákonem č. 106/1999 Sb. (dále jen „InfZ“), o svobodném přístupu k informacím a v souladu s § 51 odst. 3 písm. c) zákona č. 131/2000 Sb., o hlavním městě Praze, požádal o poskytnutí následujících informací: 

* Poskytnutí seznamu smluv, které Pražské služby a.s. uzavřely v časovém období od roku 2008 až do současnosti s obchodní společností Lasesmed, s.r.o., IČ: 28363809. V tomto seznamu požaduji uvést pro každou smlouvu následující údaje: název (předmět) smlouvy, datum uzavření, výši plnění ze smlouvy vyplývající, počet oslovených/přihlášených uchazečů (pokud je evidován) a dobu trvání smlouvy.

Dne 22. května 2017 jsem e-mailem obdržel přípis společnosti Pražské služby a.s. V něm bylo uvedeno, že se povinný subjekt necítí být veřejnou institucí ve smyslu ust. § 2 InfZ a dále, že na něj nedopadají ustanovení zákona o hl. m. Praze, neboť hlavní město Praha je sice jedním akcionářem Pražských služeb a.s., nicméně nikoliv jediným. Rovněž dodal, že jeho zřizovatelem je Fond národního majetku a nikoliv hlavní město Praha. Povinný subjekt uvedl, že by v zásadě zákazu diskriminace akcionářů musel poskytovat informace na žádost nejen žadateli, nýbrž i ostatním akcionářům, čímž by byla ohrožena jeho podnikatelská činnost.

S argumentací povinného subjektu se nemohu ztotožnit. Pražské služby a.s. jsou společnost, která byla založena nepochybně za účelem naplňování cílů hlavního města Prahy, nikoliv Fondu národního majetku. Dle výroční zprávy společnosti Pražské služby a.s. za rok 2015 vlastní 76,9 % akcií společnosti Pražské služby a.s. hlavní město Praha. Hlavní město Praha je v tomto případě ovládající osobou společnosti Pražské služby a.s. v souladu s ust. § 74, odst. 1 a odst 2. zákona č. 90/2012 Sb., o obchodních korporacích. V souvislosti s tím je nezbytné ve světle současné judikatury (např. rozsudek NSS č. j. 2 Ans 4/2009-93) hledět na společnost Pražské služby a.s. jako na povinný subjekt. Proto měla společnost Pražské služby a.s. v souvislosti s mojí žádostí ze dne 25. dubna 2017 požadovanou informaci poskytnout. 

Vzhledem k tomu, informace poskytla z důvodu, který je nezákonný, podávám podle § 16 InfZ odvolání. Požaduji, aby nadřízený správní orgán věc převzal a informace mi poskytl sám, případně rozhodnutí zrušil a nařídil povinnému subjektu, aby mi informace poskytl do 15 dnů. Připomínám, že nadřízeným správním orgánem je představenstvo společnosti.

Prosím o poskytnutí informace v elektronické podobě na e-mailovou adresu adam.zabransky@pirati.cz nebo do datové schránky xwfwgha. Předem děkuji za Vaši vstřícnost. 

S pozdravem

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
