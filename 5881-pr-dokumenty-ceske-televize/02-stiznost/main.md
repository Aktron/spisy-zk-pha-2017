---
title:      Stížnost na vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5881
your:
   role:    Povinný subjekt
   name:    
      -     Česká televize
   address:
      -     Kavčí hory, 
      -     140 70 Praha 4
style:      letter
---

Vážení,

dne 12. května 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba o poskytnutí následujících dokumentů, které jsou uvedeny jako výstupy ve smlouvách České televize č. 1080296 a 1081905/234:

* Analýza dosavadní vnější komunikace Zadavatele z hlediska kvality a kvantity
* Analýza komunikačních strategií médií veřejné služby v Evropě
* Návrh komunikační strategie
* Návrh plánu komunikace zahrnujícího zejména nástroje a harmonogram komunikace
* Vyhodnocení míry naplnění cílů komunikace

Uvedl jsem, že pokud Česká televize požadované dokumenty k dispozici nemá (např. z toho důvodu, že zatím nebyly vypracovány), potom jsem žádal o sdělení termínu, do kdy mají být vyhotoveny. Rovněž jsem požádal o přípis, na základě kterého byl termín stanoven a případnou podobu každého jednoho uvedeného dokumentu (např. písemná nebo ústní).

Konstatuji, že jsem v patnáctidenní lhůtě, kterou stanoví zákon č. 106/1999 Sb., o svobodném přístupu k informacím, neobdržel od povinného subjektu na svojí žádost odpověď. Proto podávám v souladu s §16a odst. 1 písm. b) InfZ stížnost. Navrhuji, aby nadřízený správní orgán, kterým je generální ředitel České televize dle ust. § 20 odst. 5 InfZ, postupem v souladu s § 16a odst. 6 písm. c) InfZ usnesením věc převzal a informaci poskytl sám.

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
