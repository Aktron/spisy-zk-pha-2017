---
title:      Žádost o přístup do modulů/aplikací KDF a BAR programu Gordic GINIS
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha #6004
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     mail
style:      letter
---

Vážení,

v souladu s § 51 odst. 3 písm. b) zákona č. 131/2000 Sb., o hlavním městě Praze, resp. podle § 4a odst. 2 písm. e) zákona č. 106/1999 Sb., o svobodném přístupu k informacím, žádám o poskytnutí přístupových údajů do modulů/aplikací KDF (Kniha došlých faktur) a BAR (Balancování rozpočtu) systému Gordic GINIS, který používá Magistrát hlavního města Prahy. O tento přístup žádám jako zastupitel hlavního města Prahy a člen Kontrolního výboru Zastupitelstva hlavního města Prahy.

Uvádím, že jsem přístupové údaje již v minulosti (přípisem z 10. listopadu 2014 č.j. MHMP/INF/1936/2014 S-1537987/2014) do obou modulů/aplikací obdržel, nicméně mi byly na přelomu února a března 2016 odebrány. Rovněž dodávám, že jsem o ně žádal již v březnu 2016, nicméně Magistrát hlavního města Prahy mi je opakovaně odmítl poskytnout (jak dokládají rozhodnutí povinného subjektu z 15. března 2016, 15. června 2016, 30. září 2016, 16. prosince 2016 a 19. prosince 2016). Žádám o poskytnutí požadovaných přístupových údajů předně proto, že se v databázi faktur hlavního města Prahy necházejí **informace o hospodaření hlavního města Prahy**, což jsou zcela nezbytné informace pro vykonávání **kontrolní funkce** člena **Kontrolního výboru ZHMP.**

Prosím o poskytnutí informace v elektronické podobě do datové schránky nebo e-mailu. Žádám o přímé poskytnutí informace, nikoliv jen odkaz na zveřejněný dokument. Předem děkuji za Vaši vstřícnost. 

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
