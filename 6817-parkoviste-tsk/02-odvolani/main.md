---
title:      Odvolání proti rozhodnutí o odepření informací
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#6817
your:
   role:    Povinný subjekt
   name:    
      -     Technická správa komunikací a.s.
   address:
      -     Řásnovka 770/8
      -     110 00 Staré Město
sendby:     mail
style:      letter
---

Vážení,

dne 24. května 2017 jsem souladu se zákonem č. 106/1999 Sb. (dále jen „InfZ“), o svobodném přístupu k informacím a v souladu s § 51 odst. 3 písm. c) zákona č. 131/2000 Sb., o hlavním městě Praze, požádal o poskytnutí informací o nájemci, umístění jednotlivých parkovišť, sdělení údajů o jejich velikostech a uvedení výše nájemného. 

Dne 27. června 2017 jsem po doplnění své žádosti obdržel od povinného subjektu odpověď č. j. TSK 18802/17/1000. V ní bylo uvedeno, že povinný subjekt mi požadované informace nemůže poskytnout, neboť se jedná o informace, které dle jeho názoru nesouvisí s funkcí zastupitele hl. m. Prahy. 

Se závěrem povinného subjektu jsem nucen nesouhlasit. Dle stanoviska Odboru dozoru a kontroly veřejné správy Ministerstva vnitra č. 1/2016 ze dne 13. dubna 2016 má totiž zastupitel, který žádá město o informace, právo na **veškeré informace vypovídající o výkonu samostatné působnosti obce** a dále informace vypovídající o výkonu přenesené působnosti sveřejné zastupitelstvu obce (závěr č. 2). Společnost Technická správa komunikací a.s. má jako jediného akcionáře hlavní město Prahu a byla založena nepochybně s účelem naplňování cílů hlavního města Prahy. Přebírá od něho úkony, které by hlavní město Praha vykonávalo v samostatné působnosti. V souvislosti s tím je nezbytné hledět na společnost Technická správa komunikací a.s. jako na povinný subjekt. Proto měla společnost v souvislosti s mojí žádostí požadovanou informaci poskytnout.

\newpage

Vzhledem k tomu, že povinný subjekt odmítl požadovanou informaci poskytnout z důvodu, který je nezákonný, podávám podle § 16 InfZ odvolání. Požaduji, aby nadřízený správní orgán věc převzal a informace mi poskytl sám, případně rozhodnutí zrušil a nařídil povinnému subjektu, aby mi informace poskytl do 15 dnů. Připomínám, že nadřízeným správním orgánem je představenstvo společnosti.

Prosím o poskytnutí informace v elektronické podobě na e-mailovou adresu adam.zabransky@pirati.cz nebo do datové schránky xwfwgha. Předem děkuji za Vaši vstřícnost. 

S pozdravem

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
