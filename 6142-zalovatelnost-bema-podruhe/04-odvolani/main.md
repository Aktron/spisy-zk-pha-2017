---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#6124
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
style:      letter
---

Vážení,

dne 25. dubna 2017 jsem v souladu s ust. § 51 odst. 3 písm. c) zákona č. 131/2000 Sb., o hlavním městě Praze, požádal jako fyzická osoba – zastupitel hl. m. Prahy za Českou pirátskou stranu – o poskytnutí následujících informací:

* Všechna právní posouzení, která má hlavní město Praha k dispozici, a která se týkají promlčení možnosti žalovat náhradu škody,
která mohla být hl.m. Praze úmyslně způsobena bývalým primátorem MUDr. Pavlem Bémem, popř. dalšími členy Rady HMP či předsedy výborů ZHMP v souvislosti s projektem Opencard. Jedná se o právní posouzení, která byla zmíněna v usnesení RHMP č. 2920, tisk č. R-24026, v části I. – „bere na vědomí“, bod č. 4.

Povinný subjekt vydal dne 19. května 2017 rozhodnutí č. j. MHMP 756234/2017, na základě něhož mi informace, které jsem požadoval, odmítl poskytnout.

Povinný subjekt ve svém rozhodnutí uvedl, že by poskytnutím informace došlo k závažnému zásahu do jeho práva na právní pomoc a práva na rovné postavení před soudem. Uvedl, že poskytnutí informace by bylo v rozporu s povinností mlčenlivosti advokátů.

S odůvodněním povinného subjektu se nemohu ztotožnit. Povinný subjekt může odmítnout poskytnout požadovanou informaci pouze na základě zákonných důvodů, které jsou uvedeny v ust. § 7 – 11 zákona č. 106/1999 Sb., o svobodném přístupu k informacím. Tento zákon lze v souladu se stanoviskem odboru dozoru a kontroly veřejné správy Ministerstva vnitra č. 7/2011 (dále jen „Stanovisko“) užít v tomto případě subsidiárně. Povinný subjekt uplatnil důvod, který není zákonný, a proto nemůže být použit pro odmítnutí žádosti. 

Povinný subjekt rovněž ve svém rozhodnutí č. j. MHMP 756234/2017 pozapomněl, že jsem žádost podal pouze a jen v režimu zákona č. 131/2000 Sb., o hlavním městě Praze. Okruh informací, které mohou být v souladu s tímto zákonem poskytnuty, upravuje Stanovisko. To uvádí, že „informace, které se vztahují k rozhodovacím pravomocem zastupitelstva obce, tedy k výkonu zastupitelstvu svěřené samostatné působnosti (případně k zastupitelstvu výjimečně svěřené působnosti přenesené), musejí být členovi zastupitelstva obce poskytnuty bez omezení, neboť jejich komplexní znalost je faktickou podmínkou, aby se mohl účinně podílet (nebo alespoň potencionálně podílet) na konkrétním rozhodování zastupitelstva obce. Povinný subjekt mi proto měl požadované informace poskytnout. 

V souvislosti se svojí žádostí rovněž dodávám, že jsem dne 12. ledna 2017 požádal o tu stejnou informaci v režimu zákona č. 106/1999 Sb., o svobodném přístupu k informacím (dále jen „InfZ“) a dále § 51 odst. 3 písm. c) zákona č. 131/2000 Sb., o hlavním městě Praze. Povinný subjekt mojí žádost odmítl dne 31. ledna 2017 s tím, že by požadované informace musel v souladu s ust. § 5 odst. 3. InfZ zveřejnit. Vzhledem k tomu, že jsem svoji žádost ze dne 25. dubna 2017 podal v režimu zákona o hl. m. Praze, kdy se ust. § 5 odst. 3. zákona č. 106/1999 Sb., o svobodném přístupu k informacím, neuplatní, neexistuje v tomto případě žádný důvod, proč by mi požadované informace nemohly být poskytnuty. Odůvodnění povinného subjektu, které uvedl ve svém rozhodnutí ze dne 31. ledna 2017, bylo zrušeno Ministerstvem vnitra (nadřízeným správním orgánem) jako nepřezkoumatelné (Č. j. MV- 28142-5/ODK-2017).

Vzhledem k výše uvedenému se domnívám, že povinný subjekt postupoval nezákonně a podávám proti jeho rozhodnutí odvolání. 

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
