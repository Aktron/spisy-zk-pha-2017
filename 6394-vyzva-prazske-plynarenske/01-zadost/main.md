---
title:      Výzva Pražské plynárenské k dodržování zákona o registru smluv
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#6394
your:
   role:    
   name:    
      -     Pražská plynárenská a.s.
   address:
      -     Národní 37/38
      -     110 00 Praha 1-Nové Město
   note:
      -     k rukám
      -     Ing. Pavla Janečka,
      -     předsedy představenstva
sendby:     mail
style:      letter
---

Vážený pane řediteli,

od 1. července 2016 nabyl účinnosti zákon č. 340/2016 Sb., o registru smluv (dále jen „Zákon“). Ten nařizuje mimo jiné právnickým osobám, ve kterých má územní samosprávný celek většinovou majetkovou účast, povinnost zveřejňovat smlouvy v celostátním registru smluv (§ 2 odst. 1, písm. b), h) a n). 

Zákon je účinný již téměř rok. Od 1. ledna 2017 vstoupilo v účinnost rovněž i jeho další ustanovení, a to v § 6 a § 7. Ta mimo jiné stanoví, že **smlouva nabývá platnosti dnem uveřejnění v registru smluv**. Každá smlouva, která tedy není uveřejněna v registru smluv, bude potom **automaticky zrušena do tří měsíců.** (§ 7 odst 1 Zákona). Pro městské společnosti z toho plyne **povinnost zveřejňování všech smluv v registru smluv**, a to jen s takovými výjimkami, které Zákon připouští.

Správné zveřejňování smluv je činěno způsobem, který Zákon požaduje. § 5 odst. 5 Zákona nařizuje, aby smluvní strana uveřejnila ke každé smlouvě následující informace:

* identifikaci smluvních stran
* vymezení předmětu smlouvy
* cenu, a pokud ji smlouva neobsahuje, hodnotu předmětu smlouvy, lze-li ji určit
* datum uzavření smlouvy

Vzhledem k tomu, že od 1. ledna 2017 jsou účinná ustanovení zákona, podle nichž je **automaticky do tří měsíců zneplatněna smlouva, která není zveřejněna v registru smluv** (§ 7 odst. 1 Zákona), se domnívám, že je nyní nezbytné, aby ze strany Pražské plynárenské a.s. došlo ke zjednání nápravy. Vaši pracovníci musí být urychleně informováni i proškoleni k tomu, jak uveřejňovat smlouvy v Registru smluv v souladu se Zákonem. 

Pevně věřím, že se Vám podaří povinnostem, které Zákon ukládá, dostát, a to tak, jak tomu je v případě většiny veřejných institucí, které své smlouvy v celostátním registru úspěšně publikují tak, jak jim Zákon nařizuje. 

S pozdravem

---
signature:
  - Adam Zábranský
  - zastupitel hlavního města Prahy
abbr:       adam
...
