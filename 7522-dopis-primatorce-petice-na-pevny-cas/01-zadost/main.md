---
title:      Zařazení petic k projednání na 29. zasedání ZHMP v pevný čas
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#7522
your:
   role:    
   name:    
      -     Rada hlavního města Prahy
   address:
      -     Mariánské nám. 2
      -     110 00, Praha 1
   note: 
      -     k rukám
      -     Adriany Krnáčové,
      -     primátorky hl. m. Prahy
      -     v kopii
      -     členům Rady hlavního města Prahy
sendby:     ds
style:      letter
---

Vážená paní primátorko,

nadcházející 29. zasedání ZHMP má dle dokumentu, který odsouhlasila Rada hlavního města Prahy, nejdelší navržený program v tomto volebním období. Jeho součástí jsou mimo jiné i čtyři petice, které předkládá paní předsedkyně kontrolního výboru JUDr. Jaroslava Janderová (Pietní park pro zvířata chovaná v zájmových chovech v Praze - Zličíně, NE překladišti Malešice, Zařízení k využití odpadu - Recyklace stavebních odpadů Třeboradice, petice k Mariánskému sloupu). Pravděpodobně budou po úterním jednání RHMP zařazeny ještě další petice na program jednání ZHMP. Počet petic, a tím pádem i zájem občanů na jejich projednání, bude na nadcházejícím zasedání ZHMP v tomto volebním období rekordní.

Vzhledem k tomu, že jsou petice zařazeny až na závěr programu jednání a vzhledem k tomu, že program jednání je značně dlouhý (vč. možných změn ve výborech ZHMP má 100 bodů) hrozí, že se **projednání petic uskuteční v pozdních večerních či nočních hodinách**. Občané, kteří jsou na těchto peticích zainteresováni, by tak museli úřad navštívit okolo půlnoci nebo v jednu hodinu ráno, což je pro ně demotivující a vytváří pocit, že vedení Prahy chce význam těchto petic marginalizovat.

Navrhuji tímto Radě hlavního města Prahy, aby zařadila projednání všech petic, které jsou na program 29. zasedání ZHMP navrženy, **na pevný čas, nejlépe v 17:00**. Občané Prahy by se tak jejich projednání mohli zúčastnit. Žádám Vás, aby Rada hlavního města Prahy projednala tento podnět v souladu s § 68 odst. 2 písm. d) zákona č. 131/2000 Sb., o hlavním městě Praze, ve své vyhrazené působnosti na svém jednání 12. září 2017, a zařadila projednání na pevný čas do návrhu programu jednání ZHMP. 

S pozdravem

---
signature: 
  - Mgr. et Mgr. Jakub Michálek
  - zastupitel hl. m. Prahy
  - předseda zast. klubu Pirátů v ZHMP
abbr:       jakub
...
