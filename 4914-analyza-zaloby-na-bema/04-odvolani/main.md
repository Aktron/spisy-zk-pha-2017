---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4914
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
style:      letter
---

Vážení,

dne 11. ledna 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“) a v souladu s ust. § 51 odst. 3 písm. c) zákona č. 131/2000 Sb., o hlavním městě Praze, žádám jako fyzická osoba – zastupitel hl. m. Prahy za Českou pirátskou stranu – požádal o poskytnutí následujících informací:

* Všechna právní posouzení, která má hlavní město Praha k dispozici, a která se týkají promlčení možnosti žalovat náhradu škody,
která mohla být hl.m. Praze úmyslně způsobena bývalým primátorem MUDr. Pavlem Bémem, popř. dalšími členy Rady HMP či předsedy výborů ZHMP v souvislosti s projektem Opencard. Jedná se o právní posouzení, která byla zmíněna v usnesení RHMP č. 2920, tisk č. R-24026, v části I. – „bere na vědomí“, bod č. 4.

dne 27. ledna 2017 mi zaslal povinný subjekt svůj přípis č. j. MHMP 111916/2017, ve kterém uvedl, že mi požadovanou informaci neposkytne. Odůvodnění povinného subjektu stálo na argumentu, že by poskytnutou informaci musel zveřejnit, a to buď sám, dle dikce ust. § 5 odst. 3. InfZ, nebo očekává, že bych uvedenou informaci zveřejnil já jako žadatel. Povinný subjekt se domnívám, že kdyby byla požadovaná informace zveřejněna, tak by se k požadovaným informacím dokázala dostat protistrana budoucího soudního sporu, který povede hlavní město Praha s Pavlem Bémem, bývalým primátorem. Zisk informace pro budoucí žalovanou stranu považuje povinný subjekt za nevhodný, předně proto, že by dle vyjádření povinného subjektu mohla dosáhnout v případném sporu úspěchu.

Dle InfZ může povinný subjekt informaci neposkytnout jen na základě zákonného důvodu. Tyto důvody jsou uvedeny v ust. § 7, § 8, § 9 a § 11 InfZ. Povinný subjekt nicméně odůvodnil neposkytnutí informací celou řadou doměněk; tedy, že k soudnímu sporu dojde, že by žadatel mohl požadovanou informaci zveřejnit sám, že by se požadovaná informace dostala do rukou protistrany v soudním sporu, a že by protistrana mohla tyto informace proti povinnému subjektu v případném budoucím soudním sporu použít. Povinný subjekt je jako správní orgán vázán ustanovením § 3 zákona č. 500/2004 Sb., správního řádu, který mu ukládá, že nevyplývá-li ze zákona něco jiného, postupuje správní orgán tak, aby byl zjištěn stav věci. Povinný subjekt nemůže upřednostnit vlastní *doměnku* nad zákonem (InfZ), který mu dává pouze jasně vymezené důvody pro odmítnutí žádosti. 

Je nepochybné, že povinný subjekt má skutečně povinnost dle ust. § 5 odst. 3 InfZ požadovanou informaci zveřejnit; na druhou stranu v takovém případě mohl vyjít žadateli také vstříc tím, že by požadovanou informaci poskytl mimo režim zákona o svobodném přístupu k informacím. Povinný subjekt tak v některých případech v minulosti postupoval, jako např. v případě žádosti k projektové dokumentaci tunelu „Blanka 2“ (žádost sp. zn. Zk Pha 9/2016 ze dne 21. ledna 2016, adresovaná Hlavnímu městu Praze).

Vzhledem k výše uvedenému se domnívám, že povinný subjekt postupoval nezákonně a měl mi požadované informace poskytnout. Proto podávám proti jeho rozhodnutí odvolání. 

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
