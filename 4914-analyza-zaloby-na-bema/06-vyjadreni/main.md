---
title:      Vyjádření k podkladům pro rozhodnutí o podaném odvolání
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4914
your:
   role:    
   name:    
      -     Ministerstvo vnitra České republiky
   address:
      -     náměstí Hrdinů 1634/3
      -     140 00 Praha 4 
style:      letter
---

Vážení,

v souladu s přípisem č. j. MV- 28142-3/ODK-2017, který jsem obdržel od Ministerstva vnitra České republiky (dále jen „nadřízený subjekt“) podávám tímto své vyjádření ve věci předaného odvolání proti rozhodnutí Hlavního města Prahy jako povinného subjektu v souladu s výzvou. 

Povinný subjekt ve svém předání č. j. 301872/2017 (dále jen „předání“) uvádí, že důvody pro odmítnutí mé dřívější žádosti o informace vyplývají z čl. 96 Ústavy a rovněž z čl. 37 odst. 2 a 3 Listiny základních práv a svobod. Přestože nelze popřít ústavní právo na spravedlivý proces, rovné postavení před zákonem a právní pomoc, která vyplývají z Listiny, jen těžko lze tato interpretovat takovým způsobem, aby si povinný subjekt mohl „dovymyslet“ další důvody pro odmítnutí žádosti o informace podle zákona 106/1999 Sb., o svobodném přístupu k informacím (dále jen „InfZ“), resp. zákona č. 131/2000 Sb., o hlavním městě Praze (dále jen „PrahZ“). Nemohu ani souhlasit s tvrzením povinného subjektu, kdy zákonodárce opomněl takto výše dovymyšlený důvod do zákona dodat, čímž nepřímo naznačuje vadu v samotném zákoně č. 106/1999 Sb., o svobodném přístupu k informacím. 

I kdyby povinný subjekt dospěl k závěru, že nemůže požadovanou informaci poskytnout v režimu InfZ – například z důvodů, které uvedl – mohl tak učinit v režimu PrahZ, které s ustanovením § 5 odst. 3 nepočítá. Povinný subjekt měl žádost posoudit z hlediska každého z obou zákonů jednotlivě. 

Mimo to jsem ve svém odvolání ze dne 13. února 2017 také uvedl, že povinný subjekt mohl žadateli vyjít vstříc tím způsobem, že by danou informaci poskytl mimo režim InfZ a PrahZ neformálním předáním. Tím by odpadla povinnost aplikace § 5 odst. 3 InfZ, která vyžaduje, aby byla požadovaná infromace prostřednictvím povinného subjektu v jisté časové lhůtě zveřejněna. Vzhledem k tomu, že povinný subjekt mi již v minulosti některé informace touto cestou poskytl (a že jsem následně žádost stáhl), považuji za překvapivé, že k ní povinný subjekt nepřistoupil, ba ji ani ve svém předání nezmínil.

Po prostudování zaslaných materiálů od nadřízeného správního orgánu i nadále trvám na návrhu rozhodnutí, které jsem uvedl ve svém odvolání ze dne 13. února 2017. 

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
