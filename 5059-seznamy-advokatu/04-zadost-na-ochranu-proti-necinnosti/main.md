---
title:     Žádost na ochranu proti nečinnosti
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5059
your:
   role:    Povinný subjekt
   name:    
      -     Česká advokátní komora
   address:
      -     Kaňkův palác, Národní 118/16
      -     110 00 Praha-Nové Město-Praha 1
   note:
      -     k rukám JUDr. Martin Vychopeně, předsedy ČAK
style:      letter
---

Vážený pane předsedo,

dne 30. ledna 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba o poskytnutí následujících informací:

* Seznam advokátů a advokátních koncipientů od roku 1993 nebo od okamžiku, kdy má Česká advokátní komora takový seznam k dispozici. Seznam poskytněte jako tabulku, ve které budou uvedeny pro každého advokáta, resp. advokátního koncipienta následující údaje: jméno a příjmení advokáta, advokátní kancelář ve které pracoval a časové období s datem začátku a datem konce působnosti daného advokáta, resp. advokátního koncipienta u příslušné advokátní kanceláře. 

dne 16. února 2017 jsem od povinného subjektu obdržel rozhodnutí sp. zn. 01-25/17/Kr/Mk, ve kterém uvedl, že část požadovaných informací je k dispozici veřejně na internetových stránkách (www.cak.cz). Rovněž dodal, že informace, které se týkají bývalých advokátů není oprávněna ani zpracovávat, ani je poskytovat dalším osobám, advokát je veřejně činnou osobou, na kterou se vztahuje výjimka (§ 5 odst. 2 písm. f) zák. č. 101/2000 Sb.) Protože jsem se závěry povinného subjektu nesouhlasil, podal jsem dne 2. března 2017 odvolání.

Konstatuji, že jsem v zákonné lhůtě patnáci dní, kterou stanoví § 16 odst. 3 InfZ, neobdržel odpověď. Vzhledem k tomu, že je odvolacím orgánem v souladu s ust. § 20 odst. 5 InfZ osoba, která stojí v čele povinného subjektu, neuplatní se ustanovení § 16 odst. 2 InfZ. Odvolání tedy mělo být vyřízeno v patnáctidenní lhůtě. V souvislosti s tím proto žádám o uplatnění opatření proti nečinnosti v souladu s § 80 zákona č. 500/2004 Sb., správního řádu. 

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
