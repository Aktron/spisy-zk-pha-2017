---
title:      Farmářské trhy na náměstí Republiky – Proč Praha 1 tratí na pronájmu? 
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#8384
your:
   role:    
   name:    
      -     Městská část Praha 1
   address:
      -     Vodičkova 18
      -     110 00, Praha 1
   note:
      -     zastupitelům městské části Praha 1
   ds:      
style:      letter
reminder:   true
---

Vážené zastupitelky, vážení zastupitelé,

obracím se na vás v záležitosti farmářských trhů na náměstí Republiky. Tyto trhy jsou velice populární a navštěvované, nacházejí se na lukrativním místě v centru Prahy. Provozovatelem trhů je společnost Delicato centrum, která uzavřela v roce 2012 smlouvu s městskou částí Praha 1 (č. 2012/0141). Smlouva je platná dodnes. 

Základním problémem uzavřené smlouvy je skutečnost, že se městská část Praha 1 rozhodla přenechat náměstí Republiky provozovateli trhů **zdarma** (jak uvádí přiložená smlouva). Jiné městské části uzavřely podobné smlouvy a také provozují farmářské trhy, nicméně poskytovatel je povinnen za pronájem platit, a to i přes milion korun ročně. Jedná se například o farmářské trhy na Náplavce či na náměstí Jiřího z Poděbrad. Městská část Praha 1 nicméně vlastní chybou **zbytečně přichází o zdroj příjmů**. Navíc tím deformuje tržní prostředí v oblasti pronájmu veřejných prostranství a vystupuje neférovým způsobem vůči jiným městským částem. Skutečností, že je provozování farmářských trhů částečně veřejnou službou, nelze ospravedlnit bezúplatné poskytování veřejného prostranství. Argument, že neexistence úplaty povede k nižším cenám poskytovaného zboží i služeb, je lichý, neboť přirozeně soukromý provozovatel nastaví ceny podle poptávky bez ohledu na to, jakou úlevu od města obdrží – jeho cílem je (jako cílem každého jiného soukromého subjektu) maximalizovat svůj zisk.

Chtěl bych Vás proto tímto z titulu zastupitele hlavního města Prahy požádat, aby zastupitelstvo městské části Praha 1 uložilo Úřadu MČ Praha 1 ukončit smlouvu se společností Delicato centrum a přesoutěžit smlouvu na provozovatele farmářských trhů na náměstí Republiky. Pokud by toto nebylo možné, navrhuji, aby byla současná smlouva doplněna dodatkem, který by stanovil novou cenu služby, srovnatelnou s poměry v dalších městských částech.

S pozdravem

---
signature: 
  - Adam Zábranský
  - předseda zastupitelského klubu Pirátů v ZHMP
abbr:       adam
attachments: Smlouva mezi Městskou částí Praha 1 a společností Delicato centrum z roku 2012
...
