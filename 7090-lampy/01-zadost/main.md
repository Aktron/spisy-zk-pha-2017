---
title:      Žádost o pronájem sloupů veřejného osvětlení pro prezentaci Pirátů před sněmovními volbami 
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#7090
your:
   role:    
   name:    
      -     Magistrát hl. m. Prahy
      -     Odbor hospodaření s majetkem 
   address:
      -     Nám. Franze Kafky 16/1
      -     110 00 Praha 1
   note:
      -     "k rukám:"
      -     paní Ludmila Krempová
style:      letter
---

Vážení,

v souladu se záměrem č. HOM-0629/2017 vydaným dne 30. 6. 2017 žádám jménem České pirátské strany (dále jen „Pirátů“) za účelem její prezentace pro volbu do Poslanecké sněmovny Parlamentu České republiky (v souladu s usnesením Rady hl. m. Prahy č. 1601 ze dne 27. 6. 2017) o pronájem sloupů veřejného osvětlení na území hl. m. Prahy ve vlastnictví hl. m. Prahy podle přílohy.

Preferovaným začátkem nájmu je 1. září 2017 s tím, že vyvěšování by proběhlo v předchozím týdnu, a preferovaným koncem nájmu je 22. října, s tím, že sejmutí proběhne v následujícím týdnu.

Nebude-li k dispozici daný sloup (např. sloup se nepodaří dohledat, připadne v losování jiné politické straně nebo na něj nevydá povolení silniční správní úřad), žádáme o náhradní sloup, a to pokud možno ve stejné ulici, případně městské části. V případě, že v dané části již nelze pronajmout žádný jiný náhradní sloup veřejného osvětlení, žádáme o pronájem náhradního sloupu v některé přilehlé městské části.

Naším záměrem je použít pronajaté plochy v souladu s výše uvedeným účelem na umístění plakátů velikosti A1 vyrobených z plastkartonu. Budou umístěny dle požadavků příslušného silničního správního úřadu. Plakáty budou označeny v souladu s platnou legislativou zadavatelem a zpracovatelem.

Detailní seznam s čísly vybraných lamp v příslušných ulicích
 vznikl prací našich dobrovolníků a podléhá obchodnímu tajemství společnosti 1. Pirátská, s.r.o.

V této věci je dále oprávněna s MHMP komunikovat jménem České pirátské strany paní Aneta Heidlová (která zaslala tuto zprávu již dříve e-mailovou adresou) a dále Daniel Pecha.

S pozdravem

---
signature: 
  - Mgr. et Mgr. Jakub Michálek
  - pověřený místopředseda Pirátů
attachments:
  - Potvrzení o podání kandidátní listiny
  - Výpis z rejstříku politických stran a hnutí
  - Pověření k jednání jménem politické strany
  - Seznam ulic s počtem vybraných lamp
  - Detailní seznam s čísly vybraných lamp v příslušných ulicích
abbr:       jakub
...
