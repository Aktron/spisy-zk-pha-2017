---
title:      Pirátská žádost o poskytnutí nebytových prostor
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4915
your:
   role:    
   name:    
      -     Městská část Praha 10
   address:
      -     Vršovická 68
      -     101 38 Praha 10
   note:
      -     Ing. Vladimír Novák
      -     starosta Městské části Praha 10
style:      letter
---

Vážený pane starosto,

s potěšením kvitujeme, že z Prahy 10 se stává společensko-kulturní centrum Prahy, do kterého se stahuje to nejlepší z politické scény metropole. Dokonce i Strana práv občanů – Zemanovci, zde našla svůj přístav. Velmi nás překvapila Vaše politika pronájmu nebytových prostor pro potřeby jednotlivých politických stran, především pak v případě hnutí ANO, které získalo prostory o velikosti 117 m2 za mediálně „šestkrát nižší cenu, než je v místě obvyklá.“ Za obdobné ceny byly pronajaty nebytové prostory i dalším stranám – například Zemanovcům, ODS, TOP 09 a ČSSD.

Uvědomujeme si přínos toho, že politické strany mají své centrum právě na Praze 10 pro občany městské části. Přítomnost politické strany na území městské části je srovnatelná s velkou technologickou firmou a představuje potenciální zdroj nových lůžek v domovech důchodců, míst v mateřských školách a přináší i pracovní příležitosti pro asistenty politiků. Tyto přínosy významně převyšují ušlý zisk ze sníženého nájmu. Navíc dle studie ústavu socio-sofie FHS multiplikativní efekt z přítomnosti centrály politické strany na městské části násobně převažuje multiplikativní efekt kongresové turistiky. Jinými slovy – každá koruna, kterou městská část nezíská na nájmu, se jí vráti dvacetkrát. 

Praha 10 se tímto řadí zcela nepochybně k vůdčím městským částem, co do vstřícnosti k rozpočtům jednotlivých politických stran. Ty mohou být, jak vidíme například u České strany sociálně demokratické, velmi najpaté. Je nicméně potřeba trvat na tom, aby podmínky byly rovné pro všechny politické strany.

Z tohoto důvodu s vědomím přínosu Prahy 10 pro politickou kulturu hlavního města Prahy a ve snaze prospět obyvatelům Městské části Praha 10 se i Česká pirátská strana uchází o prostor ve Vaší městské části s podobnými smluvními podmínkami, které má dojednáno hnutí ANO (šestkrát nižší cena, než je v místě obvyklá, s podobnou podlahovou plochou a pokud možno ve stejné, nebo podobně atraktivní lokalitě). Prosím o zaslání Vaší nabídky do 20. 2. 2017.

S pozdravem

---
signature: 
  - Mgr. et Mgr. Jakub Michálek
  - místopředseda Pirátů
abbr:       jakub
...
