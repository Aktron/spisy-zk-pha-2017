---
title:      Poskytování dotací hlavním městem Prahou
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#7681
your:
   role:    
   name:    
      -     Ministerstvo financí České republiky
   address:
      -     Letenská 15
      -     118 10 Praha 1
   note:
style:      letter
---

Vážení,

dne 19. září 2017 rozhodla Rada hlavního města Prahy o poskytnutí mimořádných sportovních dotací, které se týkají určitých sportovních akcí, které se budou na území metropole konat (např. tenisový šampionát Laver Cup). Rada hlavního města Prahy již v minulosti (v únoru a v červnu 2017) rozhodla (svým usnesením č. 1417/2017) o propagaci image města na této akci, stejně jako na několika dalších sportovních akcích. Dne 19. září 2017 však rovněž rozhodla o revokaci původního usnesení, a to z důvodu, že poskytovatel reklamních služeb pro hlavní město Prahu nedokázal najít včas vhodného dodavatele.

Vzhledem k tomu, že ve stejné době rozhodla Rada rovněž o tom, že poskytne mimořádné dotace pro sport se domnívám, že by úmyslem hlavního města Prahy mohlo být **poskytnutí dotace na již uskutečněnou akci**. Návrh na poskytnutí mimořádné dotace totiž bude pravděpodobně projednáván na zasedání Zastupitelstva hlavního města Prahy v listopadu 2017, tedy **po samotném skončení akce**. 

Chtěl bych se Vás proto tímto dotázat, zda-li je z právního hlediska možné, aby hlavní město Praha poskytlo dotační smlouvou účelovou dotaci na sportovní akci, která se uskutečnila ještě před tím, než byla dotace na ni odsouhlasena.

S pozdravem

---
signature: 
  - Mgr. et Mgr. Jakub Michálek
  - předseda zast. klubu Pirátů v ZHMP
abbr:       jakub
...
