---
title:      Podnět k zrušení nesprávného RHMP č. 1131 ze dne 23. 5. 2017
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#6468
your:
   role:    
   name:    
      -     Rada hlavního města Prahy
   address:
      -     Mariánské náměstí 2,
      -     110 00, Praha 1
   note:
      -     "k rukám:"
      -     Mgr. Adriany Krnáčové, MBA
      -     primátorky hl. m. Prahy
style:      letter
---

Vážená paní primátorko,

vznáším tímto podnět v souladu s ust. § 51 odst. 3 písm. b) zákona č. 131/2000 Sb., o hlavním městě Praze, kterým Vás žádám, abyste v souladu s ust. § 73 zákona o hl. m. Praze pozastavila výkon usnesení Rady hlavního města Prahy č. 1131 ze dne 23. 5. 2017, neboť toto usnesení je nesprávné.

Monika Hášová byla v roce 2014 zvolena do funkce zastupitele za stranu TOP09. Krátce po volbách z této strany vystoupila a o jistou dobu později vstoupila do klubu České strany sociálně demokratické. Již od roku 2012 seděla za TOP09 v dozorčí radě Pražské energetiky. Po volbách, kdy se TOP09 nepodařilo sestavit koalici, se dohodla s Karlem Březinou na přestoupení do ČSSD (s Březinou ostatně sedí i v lavici). Jen díky tomu jí funkce v dozorčí radě a vysoké příjmy zůstaly. 

Zastupování hlavního města v dozorčí radě tak velké společnosti, jakou je Pražská energetika a.s., je spojeno s velmi vysokými odměnami (členům dozorčí rady jsou kromě pravidelné odměny také vypláceny tantiémy ve výši přesahující 1 milion Kč ročně). Výkon funkce se přitom skládá především z účasti na čtyřech zasedáních dozorčí rady ročně. 

V souvislosti s výše uvedeným se domnívám, že pražská koalice používá členství v dozorčích radách městských společností k zajištění příjmů a především loajality vlastních zastupitelů – v tomto případě i zastupitelů původně zvolených za jinou stranu.

Žádám Vás, abyste věc předložila k rozhodnutí nejbližšímu zasedání ZHMP. 

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
