---
title:      Žádost na podání podnětu – společnost Ekomogol s.r.o.
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#6204
your:
   role:    
   name:    Městská část Praha 5
   address:
      -     Náměstí 14. října 1381/4
      -     150 00 Praha-Smíchov
   note: 
      -     k rukám starosty
      -     MUDr. Radka Klímy
     
style:      letter
---

Vážený pane starosto,

chtěl bych tímto dopisem uvést, že společnost EkoMotol s.r.o. (IČ: 26483726) nezveřejnila účetní závěrku za léta 2009, 2010, 2011, 2012, 2013, 2014, 2015 a 2016. Jedná se o tu samou společnost, která je provozovatelem skládky v blízkosti stanice metra Nemocnice motol, kam byla vyvážena zemina během výstavby tunelu Blanka, metra V. A a dřívějších dopravních staveb. Dle informací, které mám k dispozici, byly na uvedenou skládku vyváženy také nebezpečné chemikálie a mohlo dojít k ohrožení podzemních vod i životního prostředí.

Vzhledem k tomu, že tato společnost porušuje zákonnou povinnost podle § 21a odst. 1, 4 zákona č. 563/1991 Sb., o účetnictví, jsem podal v uvedené věci podnět Finančnímu úřadu pro Městskou část Praha 5 a Městskému soudu v Praze. 

Dle Městského soudu v Praze (jak uvádí přiložený přípis) skutečně společnost Ekomotol s.r.o. zákon porušila. Rovněž soud zmínil, že poškozený (kterým je v tomto případě Městská část Praha 5) může připravit podnět Policii ČR a případně řešit uvedenou situaci prostřednictvím trestního řízení. Společnosti by tak bylo možné buď udělit pokutu, nebo (pokud pokutu nezaplatí) i zrušit její registraci. 

Domnívám se, že je tento postup více než vhodný a navrhuji, aby Rada městské části Praha 5 projednala podnět Policii České republiky ve věci registrace společnosti Ekomotol s.r.o. jako poškozený.

Žádám o písemné vyrozumění o přijatých opatřeních.

Žádám o doručování do datové schránky uvedené v patičce této zprávy.

S úctou

---
signature: 
  - Mgr. et Mgr. Jakub Michálek
  - člen kontrolního výboru ZHMP
  - zastupitel hl. m. Prahy
abbr:       jakub
attachments:
  - Přípis Městského soudu v Praze ve věci chybějících materiálů ve Sbírce listin
...

