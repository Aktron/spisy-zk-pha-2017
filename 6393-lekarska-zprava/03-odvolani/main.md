---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#6393
your:
   role:    Povinný subjekt
   name:    
      -     Městský soud v Praze
   address:
      -     Spálená 2
      -     120 00 Praha 2-Nové Město
style:      letter
---

Vážení,

dne 15. května 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba o poskytnutí informací:

* Lékařské zprávy a posudky, které byly v použity v řízení u Městského soudu v Praze jako u soudu prvního stupně pod sp. zn. 40T 6/2007.

Dne 25. května 2017 jsem obdržel od povinného subjektu rozhodnutí, ve kterém uvedl, že mi požadované informace nemůže poskytnout, neboť se jedná o informace, které mají povahu osobních údajů a nelze poskytnout ani jejich část tak, jak předvídá ust. § 12 InfZ. Rovněž povinný subjekt uvedl, že se jedná o informaci, kterou nelze anonymizovat.

S rozhodnutím povinného subjektu nemohu souhlasit. 

Předně, povinný subjekt měl postupovat v případě lékařské zprávy přesně podle ust. § 12 InfZ. Povinný subjekt mohl vyloučit všechny informace, na základě nichž lze fyzickou osobu přímo či nepřímo identifikovat zejména na základě čísla, kódu nebo jednoho či více prvků, specifických pro její fyzickou, fyziologickou, psychickou, ekonomickou, kulturní nebo sociální identitu. Tak lze učinit z řady údajů, které danou osobu zcela nepochybně popisují; jen těžko by však bylo možné tak učinit z informací, které popisují diagnózu pacienta, není-li uveden žádný osobní údaj v souvislosti s ním.

Vzhedem k tomu, že dané trestní řízení bylo ukočeno rozsudkem, který nabyl právní moci, nelze uplatnit v daném případě § 11 odst. 4. písm. a) InfZ, neboť to se týká pouze **probíhajících** trestních řízení. Vzhledem k tomu, že lékařskou zprávu vyhotovil lékař, a nikoliv soud, nemůže se jednat ani o rozhodující činnost soudu v souladu s ust. § 11 odst. 4 písm. b) InfZ, a tedy je důvod, který uplatnil povinný subjekt nezákonný. 

V neposlední řadě je nezbytné rovněž uvést, že povinný subjekt v testu proporcionality střetu dvou ústavních práv nezahrnul faktor zájmu veřejnosti na požadované informaci. Požadované lékařské zprávy, resp. lékařská zpráva (odpovídá-li požadovaným dokumentům pouze jedna) byla předmětem značného množství mediální pozornosti v souvislosti s kauzami hospodářské kriminality Radovana Krejčíře.

V souvislosti s tím se domnívám, že povinný subjekt rozhodl nezákonně, a proto podávám proti jeho rozhodnutí odvolání. 

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
attachments:
...
