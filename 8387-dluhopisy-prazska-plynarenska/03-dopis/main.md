---
title:      Zveřejňování smluv společností Pražská plynárenská a.s.
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#8387
your:
   role:    
   name:    
      -     hlavní město Praha
   address:
      -     Mariánské náměstí 2
      -     110 00, Praha 1
   note:
      -     k rukám
      -     Ing. Karla Grabeina Procházky
      -     člena Rady hlavního města Prahy
   ds:      
style:      letter
reminder:   true
---

Vážený pane radní,

navazuji na vaši odpověď ve věci dluhopisů Pražské plynárenské. Předně vám chci poděkovat za rychlou odpověď, to není zvykem. Ale nyní věcně.

Nezpochybňuji, že vydání dluhopisů mohlo mít příznivý finanční dopad na Pražskou plynárenskou, a.s. Předpokládám ale, že existují i jiné způsoby, jak toho bylo možné dosáhnout. Bez ohledu na to jsem přesvědčen, že je v zájmu Pražanů, aby Pražská plynárenská smlouvy zveřejňovala, ačkoliv nyní naplňuje výjimku ze zákona a smlouvy tak zveřejňovat nemusí.

Na konci odpovědi píšete, že postup Pražské plynárenské byl legitimizován přijetím novely Zákona o registru smluv, dle které je společnost zbavena povinnosti zveřejňování smluv. To ale není pravda. Novelou zákona došlo k tomu, že nově nemusí být zveřejňovány smlouvy uzavřené obchodními společnostmi, pokud tyto smlouvy byly uzavřeny „v běžném obchodním styku v rozsahu předmětu činnosti nebo podnikání uvedené právnické osoby zapsaného ve veřejném rejstříku“. Kdyby Pražská plynárenská zveřejňovala jen ty smlouvy, které zákon vyžaduje, tedy smlouvy, které neuzavírá v běžném obchodním styku (například tedy sponzorské smlouvy, smlouvy o prodeji nemovitostí, smlouvy na právní, konzultantské a mediální služby atd.), byl bych spokojený. Pražská plynárenská ale nezveřejňuje žádné smlouvy, protože si zajistila, aby se na ni vztahovala výjimka.

\newpage

Z výše uvedených důvodů vás proto opět žádám, abyste se jakožto odpovědný radní dohodl s orgány Pražské plynárenské, a.s., aby tato společnost začala zveřejňovat smlouvy v registru smluv i bez zákonné povinnosti.

Předem děkuji.

P.S. Ve své odpovědi píšete, že Pražská plynárenská předtím nějaké smlouvy zveřejňovala. To ale dle mých informací není pravda, protože všechny smlouvy s Pražskou plynárenskou, které jsem měl tu možnost v Registru smluv shlédnout, byly zveřejněny druhou smluvní stranou. To ale není podstatné.

S pozdravem

---
signature: 
  - Adam Zábranský
  - předseda zastupitelského klubu Pirátů v ZHMP
abbr:       adam
...
