---
title:      Podnět v souvislosti s dluhopisy společnosti Pražská plynárenská a.s.
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#8387
your:
   role:    
   name:    
      -     hlavní město Praha
   address:
      -     Mariánské náměstí 2
      -     110 00, Praha 1
   note:
      -     k rukám
      -     Ing. Michala Haška,
      -     člena Rady hlavního města Prahy
   ds:      
style:      letter
reminder:   true
---

Vážený pane radní,

dne 15. června 2017 vydala Pražská plynárenská, a.s. dluhopisy v celkové nominální hodnotě 400 mil. Kč, které jsou obchodovány na Burze cenných papírů Praha. Vnímám to jako účelový krok, aby firma naplnila výjimku ze zákonné povinnosti zveřejňovat smlouvy podle zákona o registru smluv. Tuto povinnost měla Pražská plynárenská od 1. července 2016. Smlouvy ovšem nezveřejňovala a porušovala tak zákon – využívala toho, že až do 1. července 2017 bylo toto porušování zákona bez sankce. Dva týdny před úplnou účinností zákona následně svůj postup zlegalizovala vydáním dluhopisů. K takovému kroku se odhodlaly i některé státní firmy, například ČEPS, a na tuto praxi upozorňuje i Bezpečnostní informační služba, jak uvádí článek v týdeníku Ekonom: "ČEPS vydal dluhopisy a zmizel z registru smluv. Kontrarozvědka [varuje před účelovým vydáváním cenných papírů]".(http://ekonom.ihned.cz/c1-65940410-ceps-vydal-dluhopisy-a-zmizel-z-registru-smluv-kontrarozvedka-varuje-pred-ucelovym-vydavanim-cennych-papiru)

Z informací, které mám k dispozici, vyplývá, že oficiálním důvodem pro vydání dluhopisů byla restrukturalizace dluhu společnosti. Předpokládám, že restrukturalizace dluhu mohla proběhnout i jinak, než vydáním dluhopisů obchodovaných na regulovaném trhu a tím způsobeným „vypadnutím“ z působnosti zákona o registru smluv. Žádám vás, abyste jako odpovědný radní tuto záležitost prověřil. Zároveň vás žádám, abyste se dohodl s orgány Pražské plynárenské, a.s., aby tato společnost začala zveřejňovat smlouvy v registru smluv i bez zákonné povinnosti. Mám za to, že transparentnost městských firem je v zájmu všech Pražanů. Nikdo nechceme, aby se opakovaly kauzy typu Spastic Handicap či všemožné tunely v Dopravním podniku. Pokud ze strany Pražské plynárenské nebylo vydání dluhopisů účelovým krokem k vymanění se z působnosti zákona o registru smluv, nebudou mít se zveřejňováním smluv jistě problém.

Tento podnět prosím považujte za podnět dle § 51 odst. 3 písm. b) zákona č. 131/2000 Sb., o hlavním městě Praze, na který požaduji odpovědět do 30 dnů.

Předem děkuji za prošetření tohoto podivného postupu, zajištění transparentnosti Pražské plynárenské a odpověď na podnět.

Adam Zábranský

---
signature: 
  - Adam Zábranský
  - předseda zastupitelského klubu Pirátů v ZHMP
abbr:       adam
...
