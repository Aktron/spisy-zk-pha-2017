---
title:      Dlouhodobé troubení taxikářů kolem budovy Magistrátu – oznámení o přestupku
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#5755
your:
   role:    
   name:    
      -     Policie ČR, KŘP Praha, 
      -     Odbor služby dopravní policie
   address:
      -     Kongresová 1666/2
      -     140 00 Praha 4
   note:
      -     "na vědomí: "
      -     "radní Bc. Libor Hadrava, "
      -     "pověřený řízením Městské policie hl. m. Prahy"
style:      letter
---

Vážení, 

v minulém týdnu a tomto týdnu (od 6. – 15. 3. 2017) dochází ze strany taxikářů působících na území hl. m. Prahy k soustavnému porušování dopravních předpisů. Zejména se jedná o taxikáře společnosti AAA radiotaxi s.r.o. pana Jiřího Kvasničky. Taxikáři objíždějí centrum města, převážně budovu Nové radnice (Mariánské nám. 2), a troubí na klaksony, a to zejména mezi 10 a 11 hodinou dopoledne. Znemožňují nám tak pracovat a tato jejich aktivita nás obtěžuje. Lze očekávat, že ve svém protestu budou pokračovat, a to do doby, než Magistrát nevyhoví jejich požadavkům ohledně regulace služby Uber, a tedy že ve svém jednání budou pokračovat i zítra a pozítří 16.– 17. 3. 2017.

Absolutně respektuji právo taxikářů projevit svůj názor, demonstrovat či stávkovat. Nesmí tím nicméně být porušovány platné dopravní předpisy a neměli by zasahovat do právem chráněných zájmů ostatních lidí. Taxikáři v tomto případě porušují § 7 odst. 1) písm. b) zákona č. 361/2000 Sb., o provozu na pozemních komunikacích, podle něhož řidič nesmí obtěžovat jiné osoby zejména nadměrným hlukem, a dále § 31 téhož zákona, který stanoví taxativně případy použití zvukového výstražného znamení a požaduje, aby výstražné znamení bylo užito jen na dobu nezbytně nutnou. Tím naplňují skutkovou podstatu přestupku podle § 125 odst. 1 písm. k) ve spojení s § 31 odst. 4 téhož zákona.

Žádám vás, abyste ve vzájemné součinnosti náležitě zadokumentovali skutkový stav v předchozích dnech a v následujících dnech 16.–17. 3. 2017 rovněž zabránili opakovanému páchání přestupku v rámci Vaší svěřené pravomoci, případně uskutečnili správní potrestání  pachatelů přestupků (§ 114 zákona č. 273/2008 Sb., o Policii České republiky).

S pozdravem

---
signature: 
  - Mgr. et Mgr. Jakub Michálek
  - zastupitel hl. m. Prahy
abbr:       jakub
...
