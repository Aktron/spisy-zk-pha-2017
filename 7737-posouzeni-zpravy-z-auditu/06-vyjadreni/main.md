---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#7737
your:
   role:    Povinný subjekt
   name:    
      -     Ministerstvo vnitra České republiky
   address:
      -     Nad Štolou 3
      -     170 34 Praha 7
style:      letter
---

Vážení,

v souvislosti s Vaším přípisem Č. j. MV-134413-3/ODK-2017 Vám tímto poskytuji vyjádření k přípiu Magistrátu hlavního města Prahy č. j. 1796864/2017, kterým reagoval na odvolání, podané 13. října 2017. 

Povinný subjekt ve svém přípisu, který Vám zaslal, i nadále zastává názor, že požadovaná informace je podkladem pro budoucí rozhodnutí, a že se tedy jedná o tzv. „novou informaci“ dle ust. § 11 odst. 1 písm. b) zákona č. 106/1999 Sb., o svobodném přístupu k informacím (dále jen „InfZ“). Na základě toho vydal dne 27. září 2017 rozhodnutí o odmítnutí žádosti č. j. MHMP 1604066/2017. 

Ve svém odvolání ze dne 13. října 2017 jsem uvedl, že o informace jsem žádal nejen dle zákona č. 106/1999 Sb., o svobodném přístupu k informacím, ale také v souladu s § 51 odst. 3 písm. c) zákona č. 131/2000 Sb., o hlavním městě Praze. Jednalo se tedy o tzv. „privilegovaný přístup k informacím“, který je k dispozici zastupiteli obce. V rámci tohoto přístupu povinný subjekt nemůže uplatnit důvody pro odepření přístupu k informacím, které vymezují §§ 7-11 InfZ. (jak dokládá např. rozsudek NSS ze dne 25. 8. 2005, č. j. 6 As 40/2004-62, publikovaný pod č. 711 ve Sb. r. NSS č. 12/2005) – a které použil v uvedeném rozhodnutí o odmítnutí žádosti. Jsem proto toho názoru, že povinný subjekt měl požadované informace poskytnout.

Povinný subjekt ve svém přípisu č. j. 1796864/2017, který Ministerstvu vnitra zaslal, nikterak argumentaci z mého odvolání nereflektoval. Nadále zastává stanovisko, které uvedl v odůvodnění svého rozhodnutí č. j. MHMP 1604066/2017 ze dne 27. 9. 2017. K tomu rovněž dodal, že požadované informace jsou „neveřejnou částí spisu“. Pojem „neveřejná část spisu“ je nicméně interním pojmme Magistrátu hlavního města Prahy a není nikterak reflektován ani v InfZ, ani v zákoně č. 131/2000 Sb., o hlavním městě Praze. Skutečnost, že povinný subjekt označí některou informaci za neveřejnou část spisu, nemůže mít dopad na to, jestli může být taková informace poskytnuta podle některého z výše uvedených zákonů. 

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
