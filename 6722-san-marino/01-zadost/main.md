---
title:      Dotaz a podnět podle zákona č. 131/2000 Sb.
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#6722
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
      -      
      -     k rukám ředitelky MHMP
style:      letter
subject:    Dotaz k výletu paní Fáberové do San Marina
---

Vážená paní ředitelko,

v souladu s ust. § 51 odst. 3 písm. b) zákona č. 131/2000 Sb., o hlavním městě Praze, zasílám jako fyzická osoba – zastupitel hl. m. Prahy za Českou pirátskou stranu – následující dotaz a podnět:

Na zasedání ZHMP dne 15. 7. 2017 uvedl zastupitel KSČM Hrůza v souvislosti s tiskem Z-5398, k návrhu na přidělení jednoletých grantů v oblasti podpory sportu a tělovýchovy na rok 2017, že paní ředitelka SVC MHMP Soňa Fáberová letěla letadlem do San Marina se sportovním funkcionářem fotbalového svazu Peltou, přičemž následně zpracovala předmětný tisk Z-5398, podle něhož má pražský fotbalový svaz, pobočný spolek celostátního fotbalového svazu, získat dotaci ve výši 49 milionů korun. 

Podle čl. 8 odst. 1 Etického kodexu zaměstnance hl. m. Prahy platí:

> Zaměstnanec nepřijímá od fyzických, ani právnických  osob žádné finanční prostředky, dary, služby nebo jiné výhody pro sebe či pro osoby blízké,  které by mohly případně ovlivnit jeho rozhodování nebo narušit poctivý přístup k pracovním úkolům.

Podle mého názoru upozornění kolegy Hrůzy může naplňovat skutkovou podstatu citovaného článku Etického kodexu. Rád bych se Vás tedy v souvislosti s tím dotázal, 

1. zda paní Fáberová skutečně přijala tuto výhodu pro sebe,
2. co přesně bylo součástí výletu (poskytnuté výhody) a jaká byla majetková hodnota výhody ve prospěch zaměstnankyně, případně osob jí blízkých,
3. kdo výhodu uhradil a jaké osoby se účastnily uvedeného výletu,
4. zda zaměstnankyně upozornila vedení Magistrátu předem o svém střetu zájmů a o výhodě; žádám o zápis o tomto upozornění.

Pokud nejsou uvedena účinná opatření o hlášení podobných výhodu, navrhuji, aby byla urychleně zavedena.

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
