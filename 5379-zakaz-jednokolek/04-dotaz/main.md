---
title:      Žádost o zaslání stanoviska
author:
   name:    Mikuláš Ferjenčík
   phone:   +420 737 943 770
   ds:      
   mail:    mikulas.ferjencik@praha.eu
our:
   name:    Zastupitelský klub Pirátů
   sign:    "Zk Pha #5379/2016"
your:
   role:    
   name:    
      -     Ministerstvo dopravy České republiky
   address:
      -     Nábřeží Ludvíka Svobody 1222/12
      -     110 00, Praha 1
sendby:     mail
style:      letter
---

Vážení,

v minulých dnech či týdnech se na mně jako na zastupitele hlavního města Prahy obrátili občané, kteří jsou znepokojeni vyhláškou č. 14/2016 Sb., která se týká omezení provozu vozidel, která spadají do kategorie *osobní přepravník* na území některých částí centra naší metropole. V souvislosti s tím jsem se dožádal legislativního odboru Magistrátu hlavního města Prahy, zda-li skutečně spadají některé malé dopravní prostředky (např. solowheel), na bázi gyroskopu mezi tzv. osobní přepravníky (a tedy jsou danou vyhláškou rovněž zakázané). Magistrát si v tomto závěru není jist a uvedl, že právní definice pojmu *osobní přepravník* je gesční záležitostí Ministerstva dopravy České republiky.

Dodávám, že má žádost se netýká zařízení typu segway, která byla hlavním předmětem vyhlášky č. 14/2016 Sb., a o jejichž zákazu není pochyb. 

Proto bych Vás chtěl zdvořile požádat o zaslání příslušného stanoviska, které definuje vymezení pojmu *osobní přepravník* z hlediska zákona, resp. tedy, které uvádí, jaké druhy dopravních prostředků pod toto označení spadají – a které všechny jsou tedy vyhláškou č. 14/2016 Sb., na území některých zón centra Prahy zakázány.

S pozdravem

---
signature:
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
...
