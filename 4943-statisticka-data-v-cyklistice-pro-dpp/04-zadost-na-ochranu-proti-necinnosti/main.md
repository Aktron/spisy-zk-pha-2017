---
title:      Stížnost na ochranu proti nečinnosti
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#4943
your:
   role:    Nadřízený správní orgán
   name:    
      -     Dopravní podnik hlavního města Prahy, a.s.
   address:
      -     Sokolovská 217/42
      -     190 00 Praha 9
   note:
      -     k rukám generálního ředitele společnosti
      -     Mgr. Martina Gillara
style:      letter
---

Vážení,

dne 13. ledna 2017 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), a v souladu s ust. § 51 odst. 3 písm. c) zákona č. 131/2000 Sb., o hlavním městě Praze, požádal jako fyzická osoba – zastupitel hl. m. Prahy za Českou pirátskou stranu – o poskytnutí následujících informací:

* Všechny dokumenty zadávací dokumentace a všechny nabídky uchazečů na všechna výběrová řízení, která se týkají bikesharingu, a která se uskutečnila v období let 2011–2016.
* Všechny dokumenty, které sloužily Dopravnímu podniku hlavního města Prahy jako podklady, na základě kterých byla vytvořena zadávací dokumentace na výběrové řízení na bikesharing v období let 2011–2016. Z těchto dokumentů žádám především (nicméně nikoliv pouze) informace o průzkumu trhu a pohybu uživatelů (tj. cyklistů) na území hl. m. Prahy.

Dne 25. ledna 2017 jsem obdržel rozhodnutí povinného subjektu, ve kterém jsem byl informován, že první část požadované informace je veřejně dostupná na webových stránkách Profil zadavatele. Druhou část požadované informace mi povinný subjekt odmítl poskytnout s tím odůvodněním, že je podkladovým materiálem pro budoucí rozhodnutí, neboť výběrové řízení dosud neskončilo. 

Dne 9. února 2017 jsem podal odvolání proti rozhodnutí povinného subjektu. Ten měl v zákonné lhůtě patnácti dní mé odvolání vydřídit. Vzhledem k tomu, že je odvolacím orgánem ten, kdo stojí v čele povinného subjektu (v souladu s ust. § 20 odst. 5 zákona č. 106/1999 Sb., o svobodném přístupu k informacím), nelze uplatnit patnáctidenní lhůtu na předání odvolání; odvolací orgán tak musí žádost vyřídit do 15 dnů. Protože jsem vyřízení svého odvolání v zákonné lhůtě neobdržel, žádám, aby nadřízený správní orgán učinil v souladu s § 80 zákona č. 500/2004 Sb., správního řádu, opatření proti nečinnosti. 

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
