---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha \#6806
your:
   role:    Povinný subjekt
   name:    
      -     Zdravotnická záchranná služba hl. m. Prahy
   address:
      -     Korunní 2456/98
      -     101 00 Praha 10
style:      letter
---

Vážení,

dne 11. srpna 2017 jsem v souladu se zákonem č. 106/1999 Sb., o svobodném přístupu k informacím a § 51 odst. 3 písm. c) zákona č. 131/2000 Sb., o hlavním městě Praze, požádal jako fyzická osoba – zastupitel hl. m. Prahy za Českou pirátskou stranu – o poskytnutí následujících informací:

1. Zda-li v roce 2010 pracoval v Zdravotnické záchranné službě hl. m. Prahy lékař MUDr. Staněk, zmíněný v dokumentu Obvodního ředitelství policie Praha IV č. j. ORIV-9107-4/ČJ-2010-001410 (část anonymizovaného dokumentu je přiložena).
2. Pokud ano, jak dlouho u nemonice pracoval, kolika výjezdů ZZS HMP se za uvedený rok účastnil a jaká je jeho odborná specializace. Pracovalo-li u ZZS HMP více lékařů tohoto jména, uveďte tyto údaje pro všechny z nich.

Dne 25. srpna 2017 povinný subjekt na moji žádost zaslal odpověď, ve které uvedl, že mi požadované informace odmítá poskytnout z důvodu ochrany osobních údajů.

Konstatuji, že s rozhodnutím povinného subjektu nemohu souhlasit. O informace jsem totiž žádal nejen dle zákona č. 106/1999 Sb., o svobodném přístupu k informacím, ale také v souladu s § 51 odst. 3 písm. c) zákona č. 131/2000 Sb., o hlavním městě Praze. Jedná se o tzv. „privilegovaný přístup k informacím“, který je k dispozici zastupiteli obce. V rámci něhož nemůže povinný subjekt uplatnit omezení přístupu k informacím, které vymezují §§ 7-11 InfZ. (jak dokládá např. rozsudek NSS ze dne 25. 8. 2005, č. j. 6 As 40/2004-62, publikovaný pod č. 711 ve Sb. r. NSS č. 12/2005 a rozsudek NSS ze dne 27. 6. 2007, č. j. 6 As 79/2006-58, publikovaný pod č. 1342 ve Sb. r. NSS č. 10/2007). Tuto skutečnost rovněž zmiňuje i komentář k InfZ (Furek, A., Rothanzl, L. Zákon o svobodném přístupu k informacím. Komentář. 2. aktualizované a rozšířené vydání. Praha, 2012, 1032 s, str. 321). Povinný subjekt měl požadované informace poskytnout. 

Vzhledem k výše uvedenému se domnívám, že povinný subjekt postupoval nezákonně a proto proti jeho rozhodnutí podávám odvolání.

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
